K. br. 998/20
 
 
 
 
U IME CRNE GORE
 
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku
protiv okrivljenog S. P., zbog krivičnog djela nasilje u porodici ili u porodičnoj zajednici iz čl. 220 st. 1
Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice,
dana 11.05.2021. godine, donio je
 
P R E S U D U
 
 
Okrivljeni: S. P., JMB xxxxxxxxxxxxx, sa nadimkom P., od oca Č. i majke Z., rođene D., rođen xx.xx.19xx. godine
u Podgorici, sa prebivalištem u Podgorici - bul. P. Ć. xx, lamela X, podstanar kod porodice R., državljanin Crne
Gore, razumije crnogorski jezik, koji je i njegov jezik, komercijalista, oženjen, otac jednog djeteta, pismen,
završio srednju školu, srednjeg imovnog stanja, neosuđivan, protiv kojeg se ne vodi postupak za drugo
krivično djelo,
 
Kriv je
 
Što je:
Dana 29. novembra 2020. godine, oko 18.30 časova, u stanu, u B. P. Ć. xx, u Podgorici, svjestan svog djela čije
je izvršenje htio i svjestan da je njegovo djelo zabranjeno, primjenom grubog nasilja narušio tjelesni integritet
člana svoje porodice, na način što je suprugu - oštećenu N. S. - P., nogom udario u predjelu zadnjice, a nakon
toga je, u prisustvu maloljetnog djeteta, u toaletu, snažno gurnuo a ona udarila glavom u tuš kabinu, da bi joj,
držeći je lijevom rukom za lijevo rame i povlačeći ka sebi, zadao dva udarca zatvorenom šakom desne ruke u
Osnovni Sud u Podgorici
K 998/2020
11. Maj 2021

predjelu usana i tako joj nanio lake tjelesne povrede u vidu: krvnih podliva sa otokom u tjemeno -
potiljačnom predjelu i u predjelu gornje i donje usne, sa manjom ranom prskotinom u predjelu unutrašnje
strane donje usne,
 
- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika
Crne Gore.
 
Pa sud okrivljenom zbog navedenog krivičnog djela primjenom čl. 4 st. 2, čl. 42 st. 1, čl. 52 st. 2, čl. 53 i čl. 54
Krivičnog zakonika Crne Gore i čl. 226, čl. 229, čl. 239, čl. 303 i čl. 374 Zakonika o krivičnom postupku izriče
 
USLOVNU OSUDU
 
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće
izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.
 
Obavezuje se okrivljeni da plati na ime troškova krivičnog postupka iznos od 110,50 €, u roku od 15 dana po
pravosnažnosti presude, pod prijetnjom izvršenja.
 
Oštećena N. S. P. se upućuje da imovinskopravni zahtjev može ostvarivati u parničnom postupku.
K. br. 107/24
 
 
U IME CRNE GORE
 
OSNOVNI SUD U BIJELOM POLjU, sudija Bojana Radović, uz učešće samostalnog referenta - zapisničara
Koviljke Lješnjak, postupajući po optužnom predlogu Osnovnog državnog tužilaštva u Bijelom Polju,
Kt.br..../.. od .... godine, protiv okrivljenog M. Ž. iz M., zbog krivičnog djela nasilje u porodici ili u porodičnoj
zajednici iz čl.220 st.1 i 3 Krivičnog zakonika Crne Gore (Kz) u odnosu na oštećenu A. Ž. i krivičnog djela nasilje
u porodici ili u porodičnoj zajednici iz čl. 220 st.3 Kz u odnosu na oštećenog D. V., nakon održanog glavnog i
javnog pretresa, u prisustvu savjetnika u Osnovnom državnom tužilaštvu u Bijelom Polju, Lj. J., okrivljenog M.
Ž. i branioca okrivljenog advokata Đ. S., dana 30.07.2024.godine, donio je i objavio,
 
 
P R E S U D U
 
 
Okrivljeni Ž. M. JMB ..., od oca M. i majke R., rođene K., rođen .... godine u B. P., sa prebivalištem u mjestu P. ,
opština M., državljanin Crne Gore, po zanimanju električar, pismen, sa završenom srednjom školom, oženjen,
otac jednog maloljetnog djeteta, dobrog imovnog stanja, neosuđivan
 
K R I V J E
 
Zato što je:
Dana 08.07.2024.godine oko 20,00 h u mjestu P., opština M., u porodičnoj kući, svjestan svog djela čije je
izvršenje htio, znajući da je isto zabranjeno, lako tjelesno povrijedio člana svoje porodice – suprugu Ž. A., te
Osnovni Sud u Bijelom Polju
K 107/2024
30. Jul 2024

prema istoj više puta primijenio nasilje i istoj drskim i bezobzirnim ponašanjem ugrozio duševni integritet i
drskim i bezobzirnim ponašanjem ugrozio tjelesni integritet člana svoje porodice - tasta oštećenog V. D. na
način što je, kada je opštećena Ž. A. ušla u porodičnu kuću, utrčao za njom u dnevnu sobu govoreći joj: ''ko si
ti da meni baciš ključeve'' i sa obje ruke je uhvatio za vrat, da bi zatim, kada se oštećena otrgla od njega, u
trenutku dok je pokušavala da otvori prozor prišao do oštećene, počupao je za vrat i ruke, a zatim svojim
rukama stegao oštećenu u predjelu nadlaktica obje ruke, te odgurnuo o zid, da bi potom dok se nalazila u
spavaćoj sobi istu ponovo uhvatio za vrat i stezao, a zatim čupao za kosu, nakon čega je pustio i izašao
napolje, da bi nakon što je došao oštećeni D. V., okrivljeni ušao u spavaću sobu i na pitanje oštećenog drsko
odgovorio: ''šta, šta je bilo'', a zatim prišao oštećenoj koja je sjedjela na ležaju, ponovo istu sa obje ruke
uhvatio za vrat, a zatim je otvorenim šakama udarao u predjelu glave, nakon čega je oštećeni D. V. povukao za
ruku okrivljenog, kada mu se isti obratio riječima: ''šta je, šta hoćeš'', a zatim oštećenog D. V. rukom uhvatio
za vrat, kojom prilikom je oštećena Ž. A. zadobila laku tjelesnu povredu u vidu oguljotine i crvenila u predjelu
vrata, ogrebotina i crvenila u zaušnim predjelima, te oguljotine u lijevom jagodičnomm predjelu, a kojom
prilikom je kod iste konstatovano i crvenilo u predjelu obje nadlaktice,
-čime je izvršio krivično djelo nasilje u porodici ili u porodičnoj zajednici iz čl.220 st.1 i 3 Kz u odnosu na
oštećenu Ž. A. i krivično djelo nasilje u porodici ili u porodičnoj zajednici iz čl. 220 st.3 Kz u odnosu na
oštećenog V. D.,
- Pa mu sud, primjenom navedenih zakonskih propisa, te čl. 2, 4, 5, 13, 15, 32, 36, 42, 51, 52, 53 i 54 Kz, te čl.
226, 229 i 374 Zakonika o krivičnom postupku Crne Gore (Zkp), utvrđuje i to:
-za krivično djelo nasilje u porodici ili u porodičnoj zajednici iz čl.220 st.1 i 3 Kz, u odnosu na oštećenu Ž. A.,
kaznu zatvora od pet mjeseci,
-za krivično djelo nasilje u porodici ili u porodičnoj zajednici iz čl.220 st.3 Kz, u odnosu na oštećenog V. D.,
kaznu zatvora od tri mjeseca,
pa istom, na osnovu člana 48 Krivičnog zakonika, i z r i č e
 
USLOVNU OSUDU
 
Kojom mu utvrđuje jedinstvenu kaznu zatvora od sedam mjeseci i istovremeno određuje da se ista neće
izvršiti, ukoliko okrivljeni u roku od dvije godine, po pravosnažnosti presude, ne izvrši novo krivično djelo, s
tim što će mu se u izrečenu kaznu zatvora u slučaju opoziva uslovne osude, kao izdržano uračunati vrijeme
provedeno u pritvoru od 09.07.2024. godine do 30.07.2024. godine.
Okrivljeni se obavezuje da plati ovom sudu na ime paušala iznos od 30,00€, kao i da plati na ime troškova
vještačenja iznos od 60,50 € i troškove krivičnog postupka nastale angažovanjem branioca po službenoj
dužnosti, o čemu će se odlučiti posebnim rješenjem, a koje iznose će uplatiti na račun Budžeta CG broj: 832-
151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je
dokaze o uplati, dužan dostaviti krivičnoj pisarnici ovog suda.
U IME CRNE GORE
Posl. br. K. 286/21/21
 
OSNOVNI SUD U KOTORU, kao nadležni prvostepeni krivični sud po sudiji Momirki Tešić, uz učešće
zapisničara Jelene Marković u krivičnom postupku protiv okrivljene R.S.zbog krivičnog djela nasilje u
porodici ili porodičnoj zajednici iz člana 220 st. 2 u vezi stava 1 Krivičnog zakonika CGo, koji se vodi po
optužnom predlogu ODT-a Kotor Kt. br. 582/21 od 17.09.2021 godine nakon održanog glavnog i javnog
pretresa dana 02.12.2021 godine u prisustvu savjetnice iz ODT Kotor K.B., okrivljene R.S.i svjedoka–oštećenog
R.M., istog dana donio je i javno objavio sledeću
 
PRESUDU
 
Okrivljena R.S.,od oca P.i majke S.,rođene S.,rođena 07.11.1981.godine u K., sa prebivalištem u P.i, u
naselju K., državljanka C.G., udata, majka desetoro djece, nepismena, nije završila školu, nezaposlena, lošeg
imovnog stanja, ranije neosuđivana, protiv koje se ne vodi krivični postupak za neko drugo krivično djelo
 
Kriva je
 
Što je dana 09. septembra 2021.godine, oko 15,00 časova, u Budvi, u naselju Dubovica, svjesna svoga
djela, čije je izvršenje htjela, znajući da je isto zabranjeno, primjenom grubog nasilja narušila tjelesni
integritet člana svoje porodice – oštećenog R.M., sa kojim živi u istom porodičnom domaćinstvu, koristeći pri
tom sredstvo podobno da tijelo teško povrijedi ili zdravlje teško naruši, na način što ga je metalnom drškom
od molerskog valjka, udarila više puta po rukama i nogama, kojom prilikom mu je nanijela lake tjelesne
povrede u vidu više krvnih podliva u predjelu desne butine, nagnječenja u predjelu unutrašnje strane desne
Osnovni Sud u Kotoru
K 286/2021
02. Decembar 2021

potkoljenice, ogrebotine u predjelu između IV i V prsta desne šake i krvnog podliva u predjelu unutrašnje
strane lijeve podlaktice,
 
čime je izvršila krivično djelo nasilje u porodici ili u porodičnoj zajednici iz
čl.220 st.2 u vezi st.1 Krivičnog zakonika Crne Gore.
 
pa joj sud na osnovu naprijed navedene krivično pravne odredbe te odredbi
čl. 3, 5, 8, 13, 15, 36, 42, 45, 46, 52, 53 i 54 KZ-a CG i čl. 368 i 374 ZKP-a izriče
 
USLOVNU OSUDU
Kojom utvrđuje kaznu zatvora u trajanju od 30 dana i istovremeno određuje da se kazna neće izvršiti
ukoliko okrivljena za vrijeme od jedne godine od dana pravosnažnosti presude ne učini novo krivično djelo.
 
Dužna je okrivljena na ime sudskog paušala uplatiti iznos od 20 eura, i na ime troškova krivičnog
postupka iznos od 49,50 eura, u korist budžeta Crne Gore, na žiro račun broj 832-16-52 u roku od mjesec dana
od dana pravosnažnosti presude i dokaz o uplati dostaviti ovom sudu s pozivom na broj K. 286/21/21.
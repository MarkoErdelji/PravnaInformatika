U IME CRNE GORE
 
K.18/2023
 
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po
optužnom predlogu Osnovnog državnog tužilaštva u Herceg Novom Kt.br.13/23 od 08.02.2023. godine i
Kt.br.40/23 od 17.03.2023.g., protiv okrivljenog A. R., zbog krivičnog djela nasilje u porodici ili porodičnoj
zajednici iz čl.220 st.5 i st.2 u vezi st.1 Krivičnog Zakonika CG i krivičnog djela nasilje u porodici ili porodičnoj
zajednici iz čl.220 st.5 Krivičnog Zakonika CG nakon održanog glavnog i javnog pretresa dana 04.07.2023.
godine, u prisustvu ODT HN R. S., okrivljenog i oštećenih, donio je i javno objavio sljedeću
 
PRESUDU
 
Okrivljeni A. R. (JMBG: ...) od oca N.i majke M. rođ.M., rođen .... godine, u P.sa trenutnim prebivalištem u B.
(bez bliže adrese) po zanimanju pomoćni kuvar, zaposlen u „Č.“ DOO B. sa mjesečnom platom od oko ...,00€,
oženjen, otac jednog maloljetnog djeteta, ne posjeduje nepokretnosti na svoje ime, državljanin C. G., ranije
neosuđivan
 
Kriv je
Što je:
 
1. dana 24.01.2023.g. oko 17,00 časova u selu M., opština H. N., u svojoj porodičnoj kući, prekršio mjeru
zaštite od nasilja u porodici – mjeru zabrane uznemiravanja i uhođenja svoje majke oštećene A. M. i supruge
oštećene A.E., koja mu je izrečena od strane Suda za prekršaje u B. – Odjeljenje u H.N. na osnovu Zakona o
zaštiti od nasilja u porodici pravosnažnim rješenjem PP br.2279/22-A od 08.11.2022.g. u trajanu od 1 (jedne)
godine, te primjenom grubog nasilja narušio tjelesni integritet članova svoje porodice – navedenih oštećenih,
na način što je oštećenoj A.E.uputio riječi »kurvetino« i stisnutom pesnicom je udario u predjelu nosa, a onda
je drvenom stolicom – sredstvom podobnim da tijelo teško povrijedi i zdravlje teško naruši, udario u predjelu
leđa, da bi nakon toga drvenu stolicu bacio u pravcu oštećene A. M. i pogodio je istom u predjelu lijeve šake i
Osnovni Sud u Herceg Novom
K 18/2023
04. Jul 2023

tom prilikom joj nanio lake tjelesne povrede u vidu dva krvna podliva kože u predjelu naddlanene strane
lijeve šake, pri čemu je bio svjestan svoga djela i htio njegovo izvršenje,
 
 
 
-čime je izvršio krivično djelo nasilje u porodici ili u porodičnoj zajednici iz čl.220 st.5 i st.2 u vezi st.1
Krivičnog zakonika Crne Gore,
 
2. dana 20.02.2023.g. oko 11,00 časova u selu M., opština H. N., prekršio mjeru zaštite od nasilja u porodici-
mjeru zabrane uznemiravanja i uhođenja svoje supruge oštećene A. E., koja mu je izrečena od strane Suda za
prekršaje u B.-Odjeljenje u H. N.na osnovu Zakona o zaštiti od nasilja u porodici pravosnažnim rješenjem PP
br.2279/22-A od 08.11.2022.g. u trajanju od 1(jedne) godine na način što je došao ispred ulaznih vrata od
kuće i počeo da lupa na vrata kako bi mu oštećena otvorila, pa kako mu ista nije otvorila vrata uzeo je sjekiru
iz dvorišta i istom više puta udario u vrata kojom prilikom ih je oštetio, a što je kod oštećene izazvalo osjećaj
uznemirenosti, pri čemu je bio svjestan svoga djela i htio njegovo izvršenje,
 
-čime je izvršio krivično djelo nasilje u porodici ili u porodičnoj zajednici iz čl.220 st.5 KZ CG,
Pa sud okrivljenom A.R. na osnovu citiranih zakonskih propisa i primjenom čl. 4, 32, 36 ,42 KZ CG, te čl.374,
čl.226 st.3, čl. 229 st.1 i čl.239 st.2 ZKP-a, predhodno utvrđuje
 
- za krivično djelo nasilje u porodici ili u porodičnoj zajednici iz čl.220 st.5 i st.2 u vezi st.1 Krivičnog zakonika
Crne Gore, kaznu zatvora u trajanju od 4 (četiri) mjeseca,
 
- za krivično djelo nasilje u porodici ili u porodičnoj zajednici iz čl.220 st.5 KZ CG, kaznu zatvora u trajanju od 3
(tri) mjeseca,
 
te mu za navedena krivična djela primjenom čl.48,52, 53 i 54 KZ CG, i z r i č e
 
 
USLOVNU OSUDU
 
Kojom mu utvrđuje jedinstvenu kaznu zatvora u trajanju od 6 (šest) mjeseci, i istovremeno određuje da se ova
kazna neće izvršiti ukoliko okrivljeni u roku od 2 (dvije) godine, od pravosnažnosti presude ne izvrši novo
krivično djelo.

 
Okrivljeni se obavezuje da plati troškove krivičnog postupka u iznosu od 71,50€ i troškove sudskog paušala u
iznosu od 30,00€ u korist budžeta Crne Gore na žiro račun 832-158-14 u roku od 15 dana od pravonsažnosti
presude.
 
Oštećene A. M. i A. E. se radi imovinsko-pravnog zahtjeva upućuju na parnični postupak.
 
 
 
 
 
O b r a z l o ž e nj e:
K.br.102/18
 
U IME CRNE GORE
 
OSNOVNI SUD U ULCINJU, po sudiji Đokaj Amiru, uz učešće samostalne referentkinje Škrelja Milene, kao
zapisničarke, u krivičnom predmetu protiv okrivljenog Redžović Junuza, koga brani branilac adv. Husić
Armend iz Ulcinja, zbog krivičnog djela nasilje u porodici ili u porodičnoj zajednici iz čl.220 st.1 Krivičnog
zakonika Crne Gore, nakon pravosnažnosti rješenja o usvajanju sporazuma o priznanju krivice, dana
21.02.2019.godine donio je
 
 
 
P R E S U D U
 
 
Okrivljeni REDŽOVIĆ JUNUZ, JMBG: 0101972223027, od oca Fadila i majke Nazire, rođene Nasradinović,
rođen 01.01.1972.godine u Klezni, sa prebivališen u Ucinju, selo Klezna, državljanin Crne Gore, oženjen, otac
četvoro djece, od kojih je dvoje maloljetnih, pismen, sa završenom srednjom školom, srednjeg imovnog
stanja, neosuđivan.
 
K r i v j e
 
Što je:
 
Dana 23.11.2018.godine, oko 15,30 časova u Ulcinju, u neposrednoj blizini kružnog toka Vladimirskih Kruta,
primjenom grubog nasilja narušio duševni integritet članova svoje porodice, supruge Tidže i kćerke Edone,
svjestan svoga djela, čije je izvršenje htio, na način što se približio vozilu u kojem su bile oštećene, te je
najprije počupao zadnju i prednju registarsku tablicu PMV marke Pežo 206, a zatim je uhvatio rukom bravu
vozila pokušavajući da otvori vozilo, medjutim, kako je vidio da je brava zaključana počeo je da viče supruzi
Osnovni Sud u Ulcinju
K 102/2018
21. Februar 2019

Tidži ”izadji napolje, izadji iz auta”, nakon čega je počeo sa predmetnim tablicama da lupa po vozilu, a zatim
se popeo na haubu istog i udario rukom i tablicama u prednje vjetrobransko staklo, te kako je nastavio da
udara u šoferšajbnu oštećena je pokrenula vozilo krećući se usporeno nekih 100 metara, što osumnjičenog
nije spriječavalo da udara po vozilu i nakon što je oštećena zakočila isti je pao na asfaltu, da bi ponovo
krenuo prema vozilu počupajući jedan brisač i istim je nastavio da udara po vozilu rukama i brisačem i
upućuje im riječi ”izlazi iz auta, to je moje auto”, dok je u trenutku kada je svjedok Perović Rasim istog
pokušao da udalji od PMV vikao ”puštite me da ih razbijem”,
 
- čime je izvršio krivično djelo nasilje u porodici ili u porodičnoj zajednici iz čl.220 st.1 Krivičnog zakonika Crne
Gore,
 
Pa sud okrivljenom primjenom citiranog zakonskog propisa i čl.4 st.2, 15, 36, 42, 52, 53 i 54 Krivičnog
zakonika, te čl.226, 229 i 239 Zakonika o krivičnom postupku, i z r i č e
 
USLOVNU OSUDU
 
 
Kojom mu utvrđuje kaznu zatvora u trajanju od 5 (pet) mjeseci i istovremeno određuje da se ista neće izvršiti,
ako okrivljeni u roku od 2 (dvije) godine po pravosnažnosti presude ne učini neko novo krivično djelo.
 
Obavezuje se okrivljeni da na ime troškova krivičnog postupka-paušala uplati sudu novčani iznos od 30,00
eura, u roku od 15 dana po pravosnažnosti presude.
 
Oštećene Redžović Tidža i Redžović Edona se radi ostvarivanja imovinsko-pravnog zahtjeva upućuju na
parnični postupak.
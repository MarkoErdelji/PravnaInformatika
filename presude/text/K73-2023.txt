K.br.73/23
 
 
U IME CRNE GORE
 
OSNOVNI SUD U BIJELOM POLJU, sudija Bojana Radović, uz učešće samostalnog referenta - zapisničara
Koviljke Lješnjak, postupajući po optužnom predlogu O.d.t. u B.P., Kt.br. ............. od 04.04.2023.godine,
podnijetom protiv okrivljenog D.S. iz B.P., zbog krivičnog djela nasilje u porodici ili u porodičnoj zajednici iz
člana 220 stav 1 Krivičnog zakonika C.G. i krivičnog djela nasilje u porodici ili u porodičnoj zajednici iz člana
220 stav 3 u vezi stava 1 Krivičnog zakonika C.G., nakon održanog usmenog, glavnog i javnog pretresa, u
prisustvu državnog tužioca O.d.t. u B.P. M.D., okrivljenog D.S., branioca okrivljenog advokata N.M. i oštećene
L.K., dana 26.05.2023.godine, donio je i objavio,
 
 
P R E S U D U
 
Okrivljeni S.D., JMB .................... , od oca V. i majke M., rođene F., rođen ................ godine u mjestu R., o. B.P.,
sa prebivalištem u B.P., ulica .................. , penzioner, u vanbračnoj zajednici, otac jednog maloljetnog djeteta,
pismen, sa završenom osnovnom školom, lošeg imovnog stanja, osuđivan,
 
K R I V J E
 
Zato što je:
Dana 15.03.2023. godine, oko 10:00 h, u B.P., u kući u kojoj živi sa svojom porodicom, primjenom grubog
nasilja narušio duševni integritet člana svoje porodice – oštećenog maloljetnog sina S.A. i tjelesni integritet
člana svoje porodice- nevjenčane supruge K.L., na način što je oštećenog maloljetnog S.A., udario otvorenom
šakom u predjelu desne strane lica i uva i uputio mu riječi ''Marš odatle, ne mogu da te gledam'', a zatim je
zamahnuo rukom da udari oštećenu K.L. u predjelu glave, pri čemu ju je udario u predjelu lijeve ruke, kojom
se oštećena zaštitila, nakon čega je oko 17,00 h istog dana, u pripitom stanju u istom mjestu, udario oštećenu
zatvorenom rukom u predjelu jagodične kosti ispod lijevog oka, a zatim nogom u predjelu lijeve strane
rebara, kojom prilikom je oštećena K.L. zadobila laku tjelesnu povredu u vidu krvnog podliva u lijevom
Osnovni Sud u Bijelom Polju
K 73/2023
26. Maj 2023

jagodičnom predjelu i nagnječenja u predjelu lijeve polovine grudnog koša, pri čemu je bio svjestan svog
djela i njegove zabranjenosti i htio je njegovo izvršenje.
-čime je u odnosu na oštećenu K.L. izvršio krivično djelo nasilje u porodici ili u porodičnoj zajednici iz člana
220 stav 1 Krivičnog zakonika C.G., a u odnosu na oštećenog maloljetnog S.A. izvršio krivično djelo nasilje u
porodici ili u porodičnoj zajednici iz člana 220 stav 3 u vezi stava 1 Krivičnog zakonika C.G.,
- pa mu sud, primjenom navedenih zakonskih propisa te čl. 2, 4, 5, 13, 15, 32, 36, 42, 43 i 51 Krivičnog
zakonika C.G., te čl. 226, 229 i 374 Zakonika o krivičnom postupku C.G., u t v r đ u j e:
-za krivično djelo nasilje u porodici ili u porodičnoj zajednici iz čl. 220 st. 3 u vezi st. 1 Krivičnog zakonika C.G.,
izvršeno na štetu maloljetnog S.A., kaznu zatvora od jedne godine,
- za krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika C.G., izvršeno
na štetu K.L., kaznu zatvora od četiri mjeseca,
-pa ga, na osnovu čl. 48 Krivičnog zakonika C.G.,
 
O S U Đ U J E
 
Na jedinstvenu kaznu zatvora od jedne godine i dva mjeseca, u koju kaznu će mu se uračunati vrijeme
provedeno u pritvoru od 15.03.2023. godine pa nadalje.
Okrivljeni se obavezuje da ovom sudu plati na ime paušala iznos od 30,00€, kao i na ime ostalih troškova
krivičnog postupka iznos od 231,50 €, koje iznose će uplatiti na račun Budžeta CG broj: .................... , u roku
od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati,
dužan dostaviti krivičnoj pisarnici ovog suda.
Okrivljeni se obavezuje i da plati troškove krivičnog postupka nastale angažovanjem branioca po službenoj
dužnosti, o kojima će biti odlučeno posebnim rješenjem.
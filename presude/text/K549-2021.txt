K.br. 549/21
U IME CRNE GORE
 
OSNOVNI SUD U PODGORICI, po sudiji Đuković Goranu, uz učešće namještenika suda Radević Sanje kao
zapisničara, u krivičnom predmetu protiv okrivljenog J. D. iz Podgorice, koga brani branilac advokat J. V., po
zamjeničkom punomoćju advokata Š. M., zbog krivičnog djela nasilje u porodici ili u porodičnoj zajednici iz čl.
220 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju
krivice, dana 02.11.2021. godine, donio je
 
P R E S U D U
 
Okrivljeni:
 
J. D., sa JMB xxxxxxxxxxxxx, od oca M. i majke D., rodjene M., rodjen xx.xx.19xx. godine u Cetinju, sa
prebivalištem u Podgorici - ul. B. K. br. x, državljanin Crne Gore, razumije i govori crnogorskim jezikom, sa
završenom srednjom školom, penzioner, oženjen, otac jednog djeteta, lošeš imovnog stanja,
 
KRIV JE
 
Zato što je:
 
Dana 07.07.2021. godine, oko 04,00 časa u Podgorici, u porodičnoj kući, u ulici B. K. br. x, svjestan svog djela
čije je izvršenje htio, znajući da je njegovo djelo zabranjeno, primjenom grubog nasilja narušio tjelesni
integritet člana svoje porodice - supruge, oštećene J. S., na način što je nakon kraće verbalne rasprave, dok se
oštećena nalazila u kupatilu istoj zadao udarac otvorenom šakom u predjelu lijeve strane glave, nakon čega
joj je, u hodniku ponovo zadao udarac otvorenom šakom u predjelu lijeve strane lica, a potom je oštećenu
bacio na krevet koji se nalazi u spavaćoj sobi, čupajući je za kosu sa obije ruke i jednom rukom pritiskajući je
za vrat, usljed čega je oštećena zadobila laku tjelesnu povredu u vidu otoka u jagodičnom predjelu i
oguljotine u predjelu obije podlaktice,
 
Osnovni Sud u Podgorici
K 549/2021
02. Novembar 2021

- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika
Crne Gore.
 
Pa sud okrivljenom primjenom citiranih zakonskih propisa i člana 3, 4, 5, 13, 15, 32, 42, 52, 53 i 54 Krivičnog
zakonika Crne Gore, te člana 226, 229, 301 i 374 Zakonika o krivičnom postupku,
 
Izriče:
USLOVNU OSUDU
 
Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se
utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši
novo krivično djelo.
 
Obavezuje se okrivljeni da ovom sudu uplati novčani iznos od 60,50 eura na ime troškova krivičnog postupka,
kao i novčani iznos od 30,00 eura na ime paušala, sve u roku od 15 dana po pravosnažnosti presude.
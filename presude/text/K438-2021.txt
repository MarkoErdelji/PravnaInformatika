K. br. 438/21
 
 
 
 
U IME CRNE GORE
 
Osnovni sud u Podgorici, sudija Rade Ćetković, uz učešće zapisničarke Edine Kraja, u krivičnom postupku
protiv okrivljenog V. M. zbog krivičnog djela nasilje u porodici ili u porodičnoj zajednici iz čl. 220 st. 1
Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice,
dana 28.09.2021. godine, donio je
 
P R E S U D U
 
Okrivljeni: V. M., JMB ..., od oca G. i majke V., rođene Š., rođen ... godine u Pg, sa prebivalištem u Pg - Ulica F. Š.
br. ., državljanin Crne Gore, razumije crnogorski jezik, koji je i njegov jezik, penzioner, živi u vanbračnoj
zajednici, otac dvoje djece, pismen, završio srednju školu, lošeg imovnog stanja, osuđivan presudama
Osnovnog suda u Podgorici K. br. 850/05 od 03.05.2007. godine zbog krivičnog djela nasilje u porodici ili u
porodičnoj zajednici iz čl. 220 st.1 Krivičnog zakonika (uslovna osuda) i Osnovnog suda u Podgorici K. br.
242/09-8 od 02.02.2010. godine zbog krivičnog djela nasilje u porodici ili u porodičnoj zajednici iz čl. 220 st.1
Krivičnog zakonika (novčana kazna), protiv kojeg se ne vodi postupak za drugo krivično djelo, lišen slobode
dana 26.05.2021. godine u periodu od 05.15 časova do 12.41 čas.
 
Kriv je
 
Što je:
Dana 25. maja 2021. godine, oko 20.00 časova, u bašti UO "B.", Glavni grad Pg, svjestan svog djela čije je
izvršenje htio, znajući da je isto zabranjeno, primjenom grubog nasilja narušio tjelesni integritet člana svoje
porodice - vanbračne supruge oštećene D. Z., na način što je, dok su sjedjeli za stolom i raspravljali, okrivljeni
u jednom trenutku ustao i unoseći se u lice oštećenoj zadao joj udarac pesnicom u predjelu nosa, nakon čega
Osnovni Sud u Podgorici
K 438/2021
28. Septembar 2021

se udaljio u nepoznatom pravcu, kojom prilikom je oštećena zadobila laku tjelesnu povredu u vidu oguljotine
korijena nosa, dužine oko 4 cm,
 
- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika
Crne Gore.
 
Pa sud okrivljenog zbog navedenog krivičnog djela primjenom čl. 4 st. 2, čl. 32, čl. 41 i čl. 42 st. 1 Krivičnog
zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku,
 
O S U Đ U J E
 
Na kaznu rada u javnom interesu, u trajanju od 240 (dvesta četrdeset) časova, a koja kazna će se izvršiti za
vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.
 
Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će
se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1
(jednog) mjeseca.
Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po
pravosnažnosti presude, pod prijetnjom izvršenja.
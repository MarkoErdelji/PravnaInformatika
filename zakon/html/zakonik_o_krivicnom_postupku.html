
<!DOCTYPE html>
<html>
	<head>
		<title>Zakonik o krivičnom postupku | Crne Gore | Paragraf</title>
		<meta name="description" content="ZAKONI REPUBLIKE CRNE GORE | Ovim zakonikom utvrđuju se pravila sa ciljem da se omogući pravično vođenje krivičnog postupka i da niko nevin ne bude osuđen, a da se učiniocu krivičnog djela / Paragraf  Lex PRAVNA BAZA PROPISA">
		<meta charset="utf-8">
		<meta name="viewport" content="width=device-width, initial-scale=1.0">
		<link rel="stylesheet" type="text/css" href="../css/bootstrap.css">
		<link rel="stylesheet" type="text/css" href="../css/bootstrap-theme.css">
		<link rel="stylesheet" type="text/css" href="../css/custom.css">
<!-- Facebook Pixel Code -->
<script>
	!function(f,b,e,v,n,t,s)
	{if(f.fbq)return;n=f.fbq=function(){n.callMethod?
	n.callMethod.apply(n,arguments):n.queue.push(arguments)};
	if(!f._fbq)f._fbq=n;n.push=n;n.loaded=!0;n.version='2.0';
	n.queue=[];t=b.createElement(e);t.async=!0;
	t.src=v;s=b.getElementsByTagName(e)[0];
	s.parentNode.insertBefore(t,s)}(window,document,'script',
	'https://connect.facebook.net/en_US/fbevents.js');
	fbq('init', '1083070355130829'); 
	fbq('track', 'PageView');
</script>
<noscript>
	<img height="1" width="1" src="https://www.facebook.com/tr?id=1083070355130829&ev=PageView&noscript=1">
</noscript>
<!-- End Facebook Pixel Code -->
	</head>
	<div class="col-md-12 info-sajt">
			<p class="mt-10">Poštovani posjetioci, <strong>sajt nadalje neće biti ažuriran usljed odluke kompanije Paragraf Lex da se privremeno povuče sa tržišta Crne Gore.</strong></p> 
			<p>Svi propisi na sajtu kao i ostale informacije ažurirane su zaključno sa 31.3.2021.</p>
		</div>
			<div class="container">
				<div class="col-sm-6">
					<div class="col-sm-6">
                        <div class="pull-left flags-me" >
                            <span><a href="https://www.paragraf.rs" target="_blank"><img src="https://www.paragraf.me/img/srbija.png" alt="Zastava Srbije" title="Paragraf Lex Srbija"></a></span>
                            <span style="color: lightgray;"> | </span>
                            <span><a href="https://www.paragraf.ba" target="_blank"><img src="https://www.paragraf.me/img/bosna.png" alt="Zastava Bosne i Hercegovine" title="Paragraf Lex Bosna i Hercegovina"></a></span>
                        </div>
                    </div>
				</div>
				<div class="col-sm-6">
					<div >
						<div class="social">
							<a href="https://www.facebook.com/ParagrafLex/" target="_blank"><img src="../img/social-networks/facebook.png"></a>
							<a href="https://twitter.com/ParagrafMNE" target="_blank"><img src="../img/social-networks/tweeter.png" alt=""></a>
							<a href="https://www.youtube.com/user/paragraflex" target="_blank"><img src="../img/social-networks/tube.png" alt=""></a>
							<a href="https://www.linkedin.com/company/paragraf-lex-crna-gora" target="_blank"><img src="../img/social-networks/linkedin.png" alt=""></a>
							<a href="https://www.instagram.com/paragraf.me/" target="_blank"><img src="../img/social-networks/instagram.png" alt=""></a>
							<a href="https://play.google.com/store/apps/details?id=rs.paragraf.android.paragraflex" target="_blank"><img src="../img/social-networks/paragraf_android.png" alt=""></a>
							<a href="http://paragrafnews.rs/mail_lista_process_web_forms/index.php?drzava=me" target="_blank"><img src="../img/social-networks/mail.png" alt=""></a>
						</div>
					</div>
				</div>
				<div class="clearfix"></div>
			</div>
		</div>
		<div class="banner">
			<div class="container">
				<div class="col-sm-6">
					<img src="../img/logo-free.png" class="logo" >
				</div>
				<div class="col-sm-6">
					<img src="../img/logo-desno.png" class="logo-desno">
				</div>
			</div>
		</div>
		<nav class="navbar navbar-default">
			<div class="container">
				<div class="container-fluid">
					<div class="navbar-header">
						<button type="button" class="navbar-toggle collapsed" data-toggle="collapse" data-target="#myNavbar" aria-expanded="false">
							<span class="icon-bar"></span>
							<span class="icon-bar"></span>
							<span class="icon-bar"></span>
						</button>
					</div>
					<div class="collapse navbar-collapse" id="myNavbar">
						<ul class="nav navbar-nav">
							<li><a href="https://www.paragraf.me">POČETNA</a></li>
							<!-- <li class="dropdown">
								<a href="#" class="dropdown-toggle" data-toggle="dropdown" role="button" aria-haspopup="true" aria-expanded="false">O NAMA</a>
								<ul class="dropdown-menu sub-menu">
									<li><a href="../generalne_informacije.html">Generalne informacije</a></li>
									<li role="separator" class="divider"></li>
									<li><a href="../nas_tim.html">Naš tim</a></li>
									<li role="separator" class="divider"></li>
									<li><a href="../postanite-dio-paragraf-tima.html">Postanite dio Paragraf tima</a></li>
									<li role="separator" class="divider"></li>
									<li><a href="../referentna_lista.html">Referentna lista</a></li>
								</ul>
							</li> -->
							<li class="dropdown active">
								<a href="#" class="dropdown-toggle" data-toggle="dropdown" role="button" aria-haspopup="true" aria-expanded="false">BESPLATNO</a>
								<ul class="dropdown-menu sub-menu">
									<li class="active"><a href="../besplatni_propisi_cg.html">Propisi Crne Gore</a></li>
									<li role="separator" class="divider"></li>
									<li><a href="../registar_sluzbenih_glasila.html">Registar službenih glasila</a></li>
									<li role="separator" class="divider"></li>
									<li><a href="../neradni_dani_cg.html">Neradni dani u Crnoj Gori</a></li>
								</ul>
							</li>
							<!-- <li class="dropdown">
								<a href="#" class="dropdown-toggle" data-toggle="dropdown" role="button" aria-haspopup="true" aria-expanded="false">IZDANJA I PRETPLATA</a>
								<ul class="dropdown-menu sub-menu">
									<li><a href="../pravna_baza_mne.html">Pravna baza Paragraf Lex MNE</a></li>
									<li role="separator" class="divider"></li>
									<li><a href="../pretplata.php">Šta dobijate pretplatom?</a></li>
									<li role="separator" class="divider"></li>
									<li><a href="../isprobajte_besplatno.php">Isprobajte BESPLATNO</a></li>
									<li role="separator" class="divider"></li>
									<li><a href="../zakazite-besplatnu-prezentaciju.html">Zakažite besplatnu prezentaciju</a></li>
									<li role="separator" class="divider"></li>
									<li><a href="../opsti_uslovi.html">Opšti uslovi</a></li>
								</ul>
							</li> -->
							<!-- <li class="dropdown">
								<a href="#" class="dropdown-toggle" data-toggle="dropdown" role="button" aria-haspopup="true" aria-expanded="false">SAVJETOVANJA</a>
								<ul class="dropdown-menu sub-menu">
									<li><a href="../savjetovanja.html">Aktuelna savjetovanja</a></li>
									<li role="separator" class="divider"></li>
									<li><a href="../arhiva-savjetovanja.html">Arhiva savjetovanja</a></li>
								</ul>
							</li> -->
							<!-- <li class="dropdown">
								<a href="#" class="dropdown-toggle" data-toggle="dropdown" role="button" aria-haspopup="true" aria-expanded="false">KORISNIČKI KUTAK</span></a>
								<ul class="dropdown-menu sub-menu">
									<li><a href="../video_uputstvo.html">Video uputstvo</a></li>
									<li role="separator" class="divider"></li>
									<li><a href="../screen_saveri.html">Screen Saveri</a></li>
									<li role="separator" class="divider"></li>
									<li><a href="../faq.html">FAQ</a></li>
								</ul>
							</li> -->
							<li><a href="../kontakt.php">KONTAKT</a></li>
							<li style="background-color:#FAFAD2;"><a href="http://www.lexonline.paragraf.me/WebParagrafMNE/" target="_blank">LOG IN</a></li>
						</ul>
					</div>
				</div>
			</div>
		</nav>
		<div class="clearfix"></div>
		<div class="container">
			<div class="row">
				<div class="col-sm-12">
					<p><strong>BESPLATNO</strong> | <a href="../besplatni_propisi_cg.html"><strong>Propisi Crne Gore</strong></a> / <a href="../registar_sluzbenih_glasila.html">Registar službenih glasila</a> / <a href="../neradni_dani_cg.html">Neradni dani Crne Gore</a></p>
					<article>
						<p class="dark-red-text text-center fs-20 fw-700">OVAJ PROPIS JE AŽURAN NA DAN 31.3.2021. GODINE.</p>
						<table class="tabelanaslov">
							<tr>
								<td>
									<h1>
										<span class="naslovpropisa1">ZAKONIK</span>
										<span class="naslovpropisa1a"> O KRIVIČNOM POSTUPKU</span>
									</h1>
									<h2 class="podnaslovpropisa">
										("Sl. list CG", br. 57/2009, 49/2010, 47/2014 - odluka US, 2/2015 - odluka US, 35/2015, 58/2015 - dr. zakon, 28/2018 - odluka US i 116/2020 - odluka US)
									</h2>
								</td>
							</tr>
						</table>


<p class="normalprored">&nbsp;</p>
<p class="wyq030---glava"><a name="str_1"></a>Dio prvi</p>
<p class="wyq030---glava">OPŠTE ODREDBE</p>
<p class="wyq060---pododeljak"><a name="str_2"></a>Glava I</p>
<p class="wyq060---pododeljak">OSNOVNA PRAVILA</p>
<p class="wyq110---naslov-clana"><a name="str_3"></a>Predmet i cilj zakonika</p>
<p class="clan"><a name="clan_1"></a>Član 1</p>
<p class="normal">Ovim zakonikom utvrđuju se pravila sa ciljem da se omogući 
pravično vođenje krivičnog postupka i da niko nevin ne bude osuđen, a da se 
učiniocu krivičnog djela izrekne krivična sankcija pod uslovima propisanim 
Krivičnim zakonikom i na osnovu zakonito sprovedenog postupka.</p>
<p class="wyq110---naslov-clana"><a name="str_4"></a>Načelo zakonitosti</p>
<p class="clan"><a name="clan_2"></a>Član 2</p>
<p class="normal">(1) Krivičnu sankciju učiniocu krivičnog djela može izreći 
samo nadležni sud u postupku koji je pokrenut i sproveden po ovom zakoniku.</p>
<p class="normal">(2) Prije pravosnažne odluke suda, okrivljeni može biti 
ograničen u svojoj slobodi i drugim pravima samo pod uslovima propisanim ovim 
zakonikom.</p>
<p class="wyq110---naslov-clana"><a name="str_5"></a>Pretpostavka nevinosti i in dubio pro reo</p>
<p class="clan"><a name="clan_3"></a>Član 3</p>
<p class="normal">(1) Svako se smatra nevinim dok se njegova krivica za krivično 
djelo ne utvrdi pravosnažnom odlukom suda.</p>
<p class="normal">(2) Državni organi, mediji, udruženja građana, javne ličnosti i 
druga lica dužni su da se pridržavaju pravila iz stava 1 ovog člana i da svojim 
javnim izjavama o krivičnom postupku koji je u toku ne vrijeđaju druga pravila 
postupka, prava okrivljenog i oštećenog i načelo sudske nezavisnosti.</p>
<p class="normal">(3) Ako i nakon pribavljanja svih raspoloživih dokaza i njihovog 
izvođenja u krivičnom postupku, ostane samo sumnja u odnosu na postojanje nekog 
bitnog obilježja krivičnog djela ili u pogledu činjenica od kojih zavisi primjena 
neke odredbe Krivičnog ili ovog zakonika, sud će donijeti odluku koja je 
povoljnija za okrivljenog.</p>
<p class="wyq110---naslov-clana"><a name="str_6"></a>Prava osumnjičenog, odnosno okrivljenog</p>
<p class="clan"><a name="clan_4"></a>Član 4</p>
<p class="normal">(1) Osumnjičeni na prvom saslušanju mora biti obaviješten o 
krivičnom djelu za koje se tereti i osnovima sumnje protiv njega.</p>
<p class="normal">(2) Okrivljenom se mora omogućiti da se izjasni o svim 
činjenicama i dokazima koji ga terete i iznese sve činjenice i dokaze koji mu idu 
u korist.</p>
<p class="normal">(3) Osumnjičeni prilikom prvog saslušanja, odnosno okrivljeni 
mora biti upoznat da ne mora da daje nikakve izjave niti da odgovara na 
postavljena pitanja, a da sve što izjavi može biti upotrijebljeno kao dokaz.</p>
<p class="wyq110---naslov-clana"><a name="str_7"></a>Prava lica lišenog slobode</p>
<p class="clan"><a name="clan_5"></a>Član 5</p>
<p class="normal">(1) Lice lišeno slobode od strane nadležnog državnog organa 
mora biti odmah obaviješteno, na svom jeziku ili na jeziku koji razumije, o 
razlozima lišenja slobode i istovremeno upoznato da nije dužno ništa da izjavi, 
da ima pravo da uzme branioca koga sam izabere, da zahtijeva da se o lišenju 
slobode obavijesti lice koje sam odredi, kao i diplomatsko konzularni 
predstavnik države čiji je državljanin, odnosno predstavnik odgovarajuće 
međunarodne organizacije ako se radi o licu bez državljanstva ili izbjeglici.</p>
<p class="normal">(2) Lice koje je lišeno slobode, bez odluke suda, mora odmah 
biti sprovedeno nadležnom državnom tužiocu, osim u slučajevima predviđenim ovim 
zakonikom.</p>
<p class="wyq110---naslov-clana"><a name="str_8"></a>Zabrana ponovnog suđenja (Ne bis in idem)</p>
<p class="clan"><a name="clan_6"></a>Član 6</p>
<p class="normal">(1) Nikome ne može biti ponovo suđeno za krivično djelo za 
koje je pravosnažnom odlukom osuđen ili oslobođen optužbe.</p>
<p class="normal">(2) Zabrana iz stava 1 ovog člana ne sprječava ponavljanje 
krivičnog postupka u skladu sa ovim zakonikom.</p>
<p class="wyq110---naslov-clana"><a name="str_9"></a>Službeni jezik u krivičnom postupku</p>
<p class="clan"><a name="clan_7"></a>Član 7</p>
<p class="normal">(1) U krivičnom postupku službeni jezik je crnogorski jezik.</p>
<p class="normal">(2) U sudu na čijem području značajan dio stanovništva čine 
pripadnici manjinskih naroda i drugih manjinskih nacionalnih zajednica (u daljem 
tekstu: manjine), u službenoj upotrebi u krivičnom postupku je i njihov jezik, u 
skladu sa zakonom.</p>
<p class="wyq110---naslov-clana"><a name="str_10"></a>Pravo na upotrebu svog jezika u krivičnom postupku</p>
<p class="clan"><a name="clan_8"></a>Član 8</p>
<p class="normal">(1) Krivični postupak vodi se na crnogorskom jeziku.</p>
<p class="normal">(2) Stranke, svjedoci i druga lica koja učestvuju u postupku 
imaju pravo da u postupku upotrebljavaju svoj jezik ili jezik koji razumiju. Ako 
se postupak ne vodi na jeziku nekog od tih lica, obezbijediće se prevođenje 
iskaza, isprava i drugog pisanog dokaznog materijala.</p>
<p class="normal">(3) O pravu na prevođenje poučiće se lice iz stava 2 ovog 
člana, koje se može odreći tog prava ako zna jezik na kojem se vodi postupak. U 
zapisniku će se zabilježiti da je data pouka i izjava učesnika u postupku.</p>
<p class="normal">(4) Prevođenje se povjerava tumaču.</p>
<p class="wyq110---naslov-clana"><a name="str_11"></a>Jezik na kojem se upućuju podnesci sudu, odnosno na kojem sud 
upućuje podneske</p>
<p class="clan"><a name="clan_9"></a>Član 9</p>
<p class="normal">(1) Tužbe, žalbe i drugi podnesci upućuju se sudu na 
crnogorskom jeziku.</p>
<p class="normal">(2) Lice lišeno slobode može upućivati sudu podneske na svom 
jeziku ili na jeziku koji razumije.</p>
<p class="normal">(3) Pozive, odluke i druga pismena upućuje sud na crnogorskom 
jeziku.</p>
<p class="normal">(4) Ako je u sudu u službenoj upotrebi i jezik manjine, sud će 
na tom jeziku dostavljati sudska pismena licima koja su pripadnici te manjine, a 
koja su se u postupku služila tim jezikom. Ta lica mogu zahtijevati da im se 
pismena dostavljaju na crnogorskom jeziku.</p>
<p class="normal">(5) Okrivljenom koji je u pritvoru, na izdržavanju kazne ili u 
zdravstvenoj ustanovi u kojoj se izvršava mjera bezbjednosti dostaviće se i 
prevod pismena iz st. 1 i 3 ovog člana na jeziku kojim se služi u postupku.</p>
<p class="wyq110---naslov-clana"><a name="str_12"></a>Međusobno saobraćanje sudova</p>
<p class="clan"><a name="clan_10"></a>Član 10</p>
<p class="normal">Sudovi saobraćaju međusobno i ukazuju jedni drugima pravnu 
pomoć na crnogorskom jeziku. Ako je pismeno sastavljeno na jeziku manjine, a 
upućuje se sudu u kojem taj jezik nije u službenoj upotrebi, priložiće se prevod 
na crnogorskom jeziku.</p>
<p class="wyq110---naslov-clana"><a name="str_13"></a>Zabrana primjene nasilja i iznuđivanja priznanja</p>
<p class="clan"><a name="clan_11"></a>Član 11</p>
<p class="normal">(1) Zabranjeno je prijetiti ili vršiti nasilje nad osumnjičenim, 
okrivljenim ili drugim licem koje učestvuje u postupku, kao i iznuđivanje priznanja 
ili druge izjave od tih lica.</p>
<p class="normal">(2) Sudska odluka se ne može zasnivati na priznanju ili drugoj 
izjavi pribavljenoj iznuđivanjem, mučenjem, nečovječnim ili ponižavajućim 
postupanjem.</p>
<p class="wyq110---naslov-clana"><a name="str_14"></a>Pravo na odbranu</p>
<p class="clan"><a name="clan_12"></a>Član 12</p>
<p class="normal">(1) Okrivljeni ima pravo da se brani sam ili uz stručnu pomoć 
branioca koga sam izabere iz reda advokata.</p>
<p class="normal">(2) Okrivljeni ima pravo da njegovom saslušanju prisustvuje 
branilac.</p>
<p class="normal">(3) Prije prvog saslušanja, okrivljeni će se poučiti o pravu da 
uzme branioca, da se sa braniocem dogovori o načinu odbrane i da branilac može 
da prisustvuje njegovom saslušanju. On će biti upozoren da sve što izjavi može 
biti upotrijebljeno protiv njega kao dokaz.</p>
<p class="normal">(4) Ako okrivljeni sam ne uzme branica, postaviće mu se 
branilac po službenoj dužnosti, kad je to određeno ovim zakonikom.</p>
<p class="normal">(5) Okrivljenom se mora obezbijediti dovoljno vremena i 
mogućnosti za pripremanje odbrane.</p>
<p class="normal">(6) Osumnjičeni ima pravo na branioca u skladu sa ovim 
zakonikom.</p>
<p class="wyq110---naslov-clana"><a name="str_15"></a>Pravo na rehabilitaciju i naknadu štete</p>
<p class="clan"><a name="clan_13"></a>Član 13</p>
<p class="normal">Lice koje je nezakonito ili neosnovano lišeno slobode ili 
neosnovano osuđeno ima pravo na rehabilitaciju, pravo na naknadu štete od 
države, kao i druga prava utvrđena zakonom.</p>
<p class="wyq110---naslov-clana"><a name="str_16"></a>Pouka o pravima okrivljenog ili drugog lica koje učestvuje u 
postupku</p>
<p class="clan"><a name="clan_14"></a>Član 14</p>
<p class="normal">Osumnjičenog, odnosno okrivljenog ili drugo lice koje učestvuje 
u postupku, a iz neznanja bi moglo da propusti neku radnju u postupku ili da zbog 
toga ne koristi svoja prava, sud, državni tužilac i državni organi koji 
učestvuju u postupku će poučiti o pravima koja mu po ovom zakoniku pripadaju i o 
posljedicama propuštanja radnje.</p>
<p class="wyq110---naslov-clana"><a name="str_17"></a>Pravo na suđenje bez odlaganja</p>
<p class="clan"><a name="clan_15"></a>Član 15</p>
<p class="normal">(1) Okrivljeni ima pravo da, u najkraćem roku, bude izveden 
pred sud i da mu bude suđeno bez odlaganja.</p>
<p class="normal">(2) Sud je dužan da postupak sprovede bez odugovlačenja i da 
onemogući svaku zloupotrebu prava koja pripadaju licima koja učestvuju u 
postupku.</p>
<p class="normal">(3) Trajanje pritvora, odnosno drugih ograničenja slobode mora 
biti svedeno na najkraće potrebno vrijeme.</p>
<p class="wyq110---naslov-clana"><a name="str_18"></a>Načelo istine i pravičnosti</p>
<p class="clan"><a name="clan_16"></a>Član 16</p>
<p class="normal">(1) Sud, državni tužilac i drugi državni organi koji učestvuju 
u krivičnom postupku dužni su da istinito i potpuno utvrde činjenice koje su od 
važnosti za donošenje zakonite i pravične odluke, kao i da sa jednakom pažnjom 
ispituju i utvrde činjenice koje terete okrivljenog i one koje mu idu u korist.</p>
<p class="normal">(2) Sud je dužan da strankama i braniocu obezbijedi jednake 
uslove u pogledu predlaganja dokaza i pristupa dokazima i njihovom izvođenju.</p>
<p class="wyq110---naslov-clana"><a name="str_19"></a>Slobodna ocjena dokaza i pravno nevaljani dokazi</p>
<p class="clan"><a name="clan_17"></a>Član 17</p>
<p class="normal">(1) Sud i državni tužilac postojanje ili nepostojanje činjenica, 
na kojima zasniva odluku, cijeni po svom slobodnom uvjerenju.</p>
<p class="normal">(2) Sudska odluka se ne može zasnivati na dokazima koji su 
pribavljeni povredama ljudskih prava i osnovnih sloboda zajemčenih Ustavom ili 
potvrđenim međunarodnim ugovorima, ili na dokazima koji su pribavljeni povredama 
odredaba krivičnog postupka, kao i drugim dokazima za koje se iz njih saznalo, 
niti se takvi dokazi mogu koristiti u postupku.</p>
<p class="wyq110---naslov-clana"><a name="str_20"></a>Načelo optužbe</p>
<p class="clan"><a name="clan_18"></a>Član 18</p>
<p class="normal">(1) Krivični postupak pokreće se i vodi po optužbi ovlašćenog 
tužioca.</p>
<p class="normal">(2) Za krivična djela za koja se goni po službenoj dužnosti 
ovlašćeni tužilac je državni tužilac, a za krivična djela za koja se goni po 
privatnoj tužbi ovlašćeni tužilac je privatni tužilac.</p>
<p class="normal">(3) Ako državni tužilac nađe da nema osnova za pokretanje ili 
vođenje krivičnog postupka, na njegovo mjesto može stupiti oštećeni kao tužilac, 
pod uslovima propisanim ovim zakonikom.</p>
<p class="wyq110---naslov-clana"><a name="str_21"></a>Načelo legaliteta krivičnog gonjenja</p>
<p class="clan"><a name="clan_19"></a>Član 19</p>
<p class="normal">Državni tužilac je dužan da preduzme krivično gonjenje kad 
postoje osnovi sumnje da je određeno lice učinilo krivično djelo za koje se 
goni po službenoj dužnosti, ako ovim zakonikom nije drukčije određeno.</p>
<p class="wyq110---naslov-clana"><a name="str_22"></a>Početak krivičnog postupka</p>
<p class="clan"><a name="clan_19a"></a>Član 19a</p>
<p class="normal">Krivični postupak počinje:</p>
<p class="normal">1) donošenjem naredbe o sprovođenju istrage iz člana 275 ovog zakonika;</p>
<p class="normal">2) potvrđivanjem neposredne optužnice iz člana 288 ovog zakonika;</p>
<p class="normal">3) pozivanjem na glavni pretres u skraćenom postupku u skladu sa članom 454 stav 1 ovog zakonika ili donošenjem rješenja o kažnjavanju bez održavanja glavnog pretresa u skladu sa članom 461 stav 1 ovog zakonika;</p>
<p class="normal">4) pozivanjem na glavni pretres u postupku za izricanje mjere bezbjednosti obaveznog liječenja i čuvanja u zdravstvenoj ustanovi, odnosno obaveznog psihijatrijskog liječenja na slobodi u skladu sa članom 471 stav 2 ovog zakonika;</p>
<p class="normal">5) zakazivanjem glavnog pretresa iz člana 451 stav 4 ovog zakonika;</p>
<p class="normal">6) potvrđivanjem optužbe oštećenog kao tužioca.</p>
<p class="wyq110---naslov-clana"><a name="str_23"></a>Ograničenje određenih prava uslijed vođenja krivičnog postupka</p>
<p class="clan"><a name="clan_19b"></a>Član 19b</p>
<p class="normal">(1) Kad je propisano da vođenje krivičnog postupka ima za posljedicu ograničenje određenih prava, ova ograničenja, ako zakonom nije drukčije propisano, nastupaju:</p>
<p class="normal">1) potvrđivanjem optužnice;</p>
<p class="normal">2) pozivanjem na glavni pretres u skraćenom postupku u skladu sa članom 454 stav 1 ovog zakonika ili donošenjem rješenja o kažnjavanju bez održavanja glavnog pretresa u skladu sa članom 461 stav 1 ovog zakonika;</p>
<p class="normal">3) pozivanjem na glavni pretres u postupku za izricanje mjere bezbjednosti obaveznog liječenja i čuvanja u zdravstvenoj ustanovi, odnosno obaveznog psihijatrijskog liječenja na slobodi u skladu sa članom 471 stav 2 ovog zakonika.</p>
<p class="normal">(2) O okolnostima iz stava 1 ovog člana, sud će po službenoj dužnosti, u roku od tri dana od donošenja odluke, obavijestiti organ ili poslodavca kod koga je okrivljeni zaposlen.</p>
<p class="normal">(3) Na način i u roku iz stava 2 ovog člana, sud će obavijestiti organ ili poslodavca kod koga je okrivljeni zaposlen i o određivanju pritvora.</p>
<p class="normal">(4) O davanju podataka u skladu sa st. 2 i 3 ovog člana, sud će obavijestiti okrivljenog i njegovog branioca, na njihov zahtjev.</p>
<p class="wyq110---naslov-clana"><a name="str_24"></a>Suđenje u vijeću</p>
<p class="clan"><a name="clan_20"></a>Član 20</p>
<p class="normal">(1) U krivičnom postupku sud sudi u vijeću.</p>
<p class="normal">(2) U prvostepenom sudu sudi sudija pojedinac kad je to 
propisano ovim zakonikom.</p>
<p class="wyq110---naslov-clana"><a name="str_25"></a>Ograničenje određenih prava usljed pokretanja krivičnog postupka</p>
<p class="clan"><a name="clan_21"></a>Član 21</p>
<p class="normal" align="center"><i>(brisano)</i></p>
<p class="wyq110---naslov-clana"><a name="str_26"></a>Značenje izraza</p>
<p class="clan"><a name="clan_22"></a>Član 22</p>
<p class="normal">Pojedini izrazi upotrijebljeni u ovom zakoniku imaju sljedeće 
značenje:</p>
<p class="normal">1) <b>osumnjičeni</b> je lice prema kome je nadležni državni organ 
preduzeo neku radnju zbog postojanja osnova sumnje da je učinilo krivično djelo, a 
u odnosu na koje još nije donesena naredba o sprovođenju istrage niti je 
podnesena neposredna optužnica;</p>
<p class="normal">2) <b>okrivljeni</b> je lice protiv koga je donesena naredba o 
sprovođenju istrage ili protiv koga je podignuta optužnica, optužni predlog ili 
privatna tužba ili lice protiv koga je pokrenut posebni postupak za primjenu 
mjera bezbjednosti obavezno psihijatrijsko liječenje i čuvanje u zdravstvenoj 
ustanovi i obavezno psihijatrijsko liječenje na slobodi; izraz okrivljeni može se 
koristiti u krivičnom postupku kao opšti naziv za okrivljenog, optuženog i 
osuđenog;</p>
<p class="normal">3) <b>optuženi</b> je lice protiv koga je optužnica stupila na pravnu 
snagu;</p>
<p class="normal">4) <b>osuđeni</b> je lice za koje je pravosnažnom presudom ili 
pravosnažnim rješenjem o kažnjavanju utvrđeno da je krivo za određeno krivično 
djelo;</p>
<p class="normal">5) <b>oštećeni</b> je lice čije je kakvo lično ili imovinsko pravo 
krivičnim djelom povrijeđeno ili ugroženo;</p>
<p class="normal">6) <b>tužilac</b> je državni tužilac, privatni tužilac i oštećeni kao 
tužilac;</p>
<p class="normal">7) <b>stranka</b> je tužilac i okrivljeni;</p>
<p class="normal">8) <b>organizovani kriminal</b> podrazumijeva postojanje osnova sumnje 
da je krivično djelo za koje se po zakonu može izreći kazna zatvora od četiri 
godine ili teža kazna rezultat djelovanja tri ili više lica udruženih u 
kriminalnu organizaciju, odnosno kriminalnu grupu, čiji je cilj vršenje teških 
krivičnih djela, radi sticanja nezakonite dobiti ili moći, u slučaju kad su 
ispunjena najmanje tri od sljedećih uslova:</p>
<p class="normal">a) da je svaki član kriminalne organizacije, odnosno 
kriminalne grupe imao unaprijed određeni ili očigledno odredivi zadatak ili 
ulogu;</p>
<p class="normal">b) da je djelovanje kriminalne organizacije, odnosno kriminalne 
grupe planirano na duže vrijeme ili za neograničeni vremenski period;</p>
<p class="normal">v) da se djelovanje kriminalne organizacije, odnosno kriminalne 
grupe zasniva na primjeni određenih pravila unutrašnje kontrole i discipline 
članova;</p>
<p class="normal">g) da se djelovanje kriminalne organizacije, odnosno kriminalne 
grupe planira i sprovodi u međunarodnim razmjerama;</p>
<p class="normal">d) da se u djelovanju kriminalne organizacije, odnosno 
kriminalne grupe primjenjuje nasilje ili zastrašivanje ili da postoji spremnost za 
njihovu primjenu;</p>
<p class="normal">đ) da se u djelovanju kriminalne organizacije, odnosno 
kriminalne grupe koriste privredne ili poslovne strukture;</p>
<p class="normal">e) da se u djelovanju kriminalne organizacije, odnosno 
kriminalne grupe koristi pranje novca ili nezakonito stečene dobiti;</p>
<p class="normal">ž) da postoji uticaj kriminalne organizacije, odnosno 
kriminalne grupe ili njenog dijela na političku vlast, sredstva javnog 
informisanja, zakonodavnu, izvršnu ili sudsku vlast ili na druge važne društvene 
ili ekonomske činioce.</p>
<p class="normal">9) <b>najduža kazna zatvora </b>je kazna zatvor od četrdeset godina.</p>
<p class="wyq060---pododeljak"><a name="str_27"></a>Glava II</p>
<p class="wyq060---pododeljak">NADLEŽNOST SUDOVA</p>
<p class="wyq100---naslov-grupe-clanova-kurziv"><a name="str_28"></a>1. STVARNA NADLEŽNOST I SASTAV SUDA</p>
<p class="wyq110---naslov-clana"><a name="str_29"></a>Stvarna nadležnost</p>
<p class="clan"><a name="clan_23"></a>Član 23</p>
<p class="normal">Sud sudi u granicama svoje stvarne nadležnosti određene 
zakonom.</p>
<p class="wyq110---naslov-clana"><a name="str_30"></a>Sastav suda i funkcionalna sudska nadležnost</p>
<p class="clan"><a name="clan_24"></a>Član 24</p>
<p class="normal">(1) U prvom stepenu sud sudi u vijeću sastavljenom od troje 
sudija, osim u slučaju iz stava 2 ovog člana.</p>
<p class="normal">(2) Za krivična djela za koja je kao glavna kazna propisana 
novčana kazna ili kazna zatvora do deset godina u prvom stepenu sudi sudija 
pojedinac, osim za djela organizovanog kriminala ili ako zakonom nije drukčije 
određeno.</p>
<p class="normal">(3) U drugom stepenu sud sudi u vijeću sastavljenom od troje 
sudija.</p>
<p class="normal">(4) U trećem stepenu sud sudi u vijeću sastavljenom od pet sudija.</p>
<p class="normal">(5) U izviđaju i istrazi učestvuje sudija za istragu 
prvostepenog suda u skladu sa ovim zakonikom.</p>
<p class="normal">(6) Predsjednik suda i predsjednik vijeća odlučuju u 
slučajevima propisanim ovim zakonikom.</p>
<p class="normal">(7) Prvostepeni sudovi, u vijeću sastavljenom od troje sudija, 
odlučuju o žalbama protiv rješenja sudije za istragu i drugih rješenja kad je to 
određeno ovim zakonikom, donose odluke u prvom stepenu van glavnog pretresa, 
sprovode postupak i donose presudu po zahtjevu kojim se traži izvršenje krivične 
presude stranog suda i stavljaju predloge u slučajevima propisanim ovim zakonikom 
ili drugim zakonom.</p>
<p class="normal">(8) Ako se kod suda koji sudi samo u prvom stepenu, zbog 
nedovoljnog broja sudija, ne može obrazovati vijeće iz stava 7 ovog člana, 
poslove iz nadležnosti tog vijeća vršiće vijeće neposredno višeg suda.</p>
<p class="normal">(9) Odredbe ovog zakonika koje se odnose na prava i dužnosti 
predsjednika vijeća i vijeća shodno se primjenjuju i na sudiju pojedinca kad sudi 
u skladu sa odredbama ovog zakonika.</p>
<p class="normal">(10) Sud odlučuje o zahtjevu za zaštitu zakonitosti u vijeću sastavljenom od pet sudija.</p>
<p class="normal">(11) U slučajevima koji nijesu propisani u st. 3, 4 i 10 ovog 
člana, sudovi višeg stepena odlučuju u vijeću sastavljenom od troje sudija, ako 
ovim zakonikom nije drukčije određeno.</p>
<p class="wyq100---naslov-grupe-clanova-kurziv"><a name="str_31"></a>2. MJESNA NADLEŽNOST</p>
<p class="wyq110---naslov-clana"><a name="str_32"></a>Opšta pravila određivanja mjesne nadležnosti</p>
<p class="clan"><a name="clan_25"></a>Član 25</p>
<p class="normal">(1) Mjesno nadležan je, po pravilu, sud na čijem području je 
krivično djelo izvršeno ili pokušano.</p>
<p class="normal">(2) Privatna tužba može se podnijeti i sudu na čijem području 
okrivljeni ima prebivalište ili boravište.</p>
<p class="normal">(3) Ako je krivično djelo izvršeno ili pokušano na području 
više sudova ili na granici tih područja ili je neizvjesno na kojem je području 
izvršeno ili pokušano, nadležan je sud koji je po optužbi ovlašćenog tužioca 
prvi započeo postupak, a u izviđaju i istrazi nadležan je sud koji je prvi 
preduzeo radnju po predlogu tužioca.</p>
<p class="wyq110---naslov-clana"><a name="str_33"></a>Mjesna nadležnost suda kad je djelo učinjeno na domaćem brodu 
ili vazduhoplovu</p>
<p class="clan"><a name="clan_26"></a>Član 26</p>
<p class="normal">Ako je krivično djelo učinjeno na domaćem brodu ili domaćem 
vazduhoplovu, dok se nalazi u domaćem pristaništu, nadležan je sud na čijem 
području se nalazi to pristanište. U ostalim slučajevima, kad je krivično djelo 
učinjeno na domaćem brodu ili domaćem vazduhoplovu, nadležan je sud na čijem se 
području nalazi matična luka broda, odnosno vazduhoplova ili domaće pristanište 
u kojem se brod, odnosno vazduhoplov prvi put zaustavi.</p>
<p class="wyq110---naslov-clana"><a name="str_34"></a>Mjesna nadležnost za djelo učinjeno putem medija</p>
<p class="clan"><a name="clan_27"></a>Član 27</p>
<p class="normal">(1) Ako je krivično djelo učinjeno putem štampe, nadležan je 
sud na čijem je području list štampan. Ako to mjesto nije poznato ili je list 
štampan u drugoj državi, nadležan je sud na čijem se području rastura štampani 
list.</p>
<p class="normal">(2) Ako po zakonu odgovara sastavljač teksta, nadležan je i sud 
na čijem području sastavljač ima prebivalište ili sud mjesta gdje se desio 
događaj na koji se odnosi tekst.</p>
<p class="normal">(3) Odredbe st. 1 i 2 ovog člana shodno se primjenjuju i u 
slučaju kad je izjava ili tekst objavljen preko radija, televizije ili drugih 
sredstava javnog informisanja.</p>
<p class="wyq110---naslov-clana"><a name="str_35"></a>Mjesna nadležnost kad nije poznato mjesto izvršenja krivičnog 
djela</p>
<p class="clan"><a name="clan_28"></a>Član 28</p>
<p class="normal">(1) Ako nije poznato mjesto izvršenja krivičnog djela ili ako 
je to mjesto van Crne Gore, nadležan je sud na čijem području okrivljeni ima 
prebivalište ili boravište.</p>
<p class="normal">(2) Ako je sud na čijem području okrivljeni ima prebivalište 
ili boravište već započeo postupak, ostaje nadležan i kad se sazna za mjesto 
izvršenja krivičnog djela.</p>
<p class="normal">(3) Ako nije poznato mjesto izvršenja krivičnog djela ni 
prebivalište ili boravište okrivljenog ili su oba van Crne Gore, nadležan je sud 
na čijem se području okrivljeni liši slobode ili se sam prijavi.</p>
<p class="wyq110---naslov-clana"><a name="str_36"></a>Mjesna nadležnost kad su krivična djela izvršena u Crnoj Gori 
i u drugoj državi</p>
<p class="clan"><a name="clan_29"></a>Član 29</p>
<p class="normal">Ako je neko lice učinilo krivično djelo u Crnoj Gori i u 
drugoj državi, nadležan je sud koji je nadležan za krivično djelo učinjeno u 
Crnoj Gori.</p>
<p class="wyq110---naslov-clana"><a name="str_37"></a>Određena mjesna nadležnost (forum ordinatum)</p>
<p class="clan"><a name="clan_30"></a>Član 30</p>
<p class="normal">Ako se po odredbama ovog zakonika ne može ustanoviti koji je 
sud mjesno nadležan, Vrhovni sud Crne Gore (u daljem tekstu: Vrhovni sud) 
odrediće jedan od stvarno nadležnih sudova pred kojim će se sprovesti postupak.</p>
<p class="wyq100---naslov-grupe-clanova-kurziv"><a name="str_38"></a>3. SPAJANjE I RAZDVAJANjE POSTUPKA</p>
<p class="wyq110---naslov-clana"><a name="str_39"></a>Spajanje postupka</p>
<p class="clan"><a name="clan_31"></a>Član 31</p>
<p class="normal">(1) Ako je isto lice okrivljeno za više krivičnih djela, od 
kojih je za neka nadležan niži, a za neka viši sud, nadležan je viši sud, a u 
slučaju kad su nadležni sudovi iste vrste, nadležan je sud koji je po optužbi 
ovlašćenog tužioca prvi započeo postupak, a u izviđaju i istrazi nadležan je sud 
koji je prvi preduzeo radnju po predlogu tužioca.</p>
<p class="normal">(2) Po odredbi stava 1 ovog člana određuje se nadležnost i u 
slučaju kad je oštećeni istovremeno učinio krivično djelo prema okrivljenom.</p>
<p class="normal">(3) Za saizvršioce je nadležan, po pravilu, sud koji je kao 
nadležan za jednog od njih prvi započeo postupak.</p>
<p class="normal">(4) Sud koji je nadležan za izvršioca krivičnog djela nadležan 
je, po pravilu, i za saučesnike, prikrivače, lica koja su pomogla učiniocu 
poslije izvršenog krivičnog djela, kao i za lica koja nijesu prijavila 
pripremanje ili izvršenje krivičnog djela ili učinioca.</p>
<p class="normal">(5) U slučajevima iz st. 1 do 4 ovog člana sprovešće se, po 
pravilu, jedinstveni postupak i donijeti jedna presuda.</p>
<p class="normal">(6) Sud može odlučiti da se sprovede jedinstveni postupak i 
donese jedna presuda i u slučaju kad je više lica okrivljeno za više krivičnih 
djela, ali samo ako između izvršenih krivičnih djela postoji međusobna veza i 
isti dokazi. Ako je za neka od ovih krivičnih djela nadležan viši sud, a za neka 
niži sud, jedinstveni postupak može se sprovesti samo pred višim sudom.</p>
<p class="normal">(7) Sud može odlučiti da se sprovede jedinstveni postupak i 
donese jedna presuda ako se pred istim sudom vode odvojeni postupci protiv istog 
lica za više krivičnih djela ili protiv više lica za isto krivično djelo.</p>
<p class="normal">(8) O spajanju postupka odlučuje sud koji je nadležan za 
sprovođenje jedinstvenog postupka. Protiv rješenja kojim je određeno spajanje 
postupka ili kojim je odbijen predlog za spajanje postupka nije dozvoljena žalba.</p>
<p class="normal">(9) Odredbe o spajanju postupka shodno se primjenjuju i kad u 
izviđaju i istrazi postupak vodi državni tužilac koji odlučuje o sprovođenju 
jedinstvenog postupka.</p>
<p class="wyq110---naslov-clana"><a name="str_40"></a>Razdvajanje postupka</p>
<p class="clan"><a name="clan_32"></a>Član 32</p>
<p class="normal">(1) Na predlog stranaka, oštećenog ili po službenoj dužnosti, 
sud koji je nadležan u skladu sa članom 31 ovog zakonika može, iz važnih razloga 
ili iz razloga cjelishodnosti, do završetka glavnog pretresa, odlučiti da se 
postupak za pojedina krivična djela ili protiv pojedinih okrivljenih razdvoji i 
posebno dovrši ili preda drugom nadležnom sudu.</p>
<p class="normal">(2) Odredbe o razdvajanju postupka shodno se primjenjuju i kad u 
izviđaju i istrazi postupak vodi državni tužilac koji odlučuje o sprovođenju 
jedinstvenog postupka.</p>
<p class="normal">(3) Protiv rješenja kojim je određeno razdvajanje postupka ili 
kojim je odbijen predlog za razdvajanje postupka nije dozvoljena žalba.</p>
<p class="wyq100---naslov-grupe-clanova-kurziv"><a name="str_41"></a>4. PRENOŠENjE MJESNE NADLEŽNOSTI</p>
<p class="wyq110---naslov-clana"><a name="str_42"></a>Nužno prenošenje mjesne nadležnosti</p>
<p class="clan"><a name="clan_33"></a>Član 33</p>
<p class="normal">(1) Kad je nadležni sud, iz pravnih ili stvarnih razloga, 
spriječen da postupa dužan je da o tome izvijesti neposredno viši sud, koji će 
odrediti drugi stvarno nadležni sud na svom području.</p>
<p class="normal">(2) Protiv rješenja iz stava 1 ovog člana nije dozvoljena žalba.</p>
<p class="wyq110---naslov-clana"><a name="str_43"></a>Prenošenje nadležnosti iz razloga cjelishodnosti</p>
<p class="clan"><a name="clan_34"></a>Član 34</p>
<p class="normal">(1) Vrhovni sud može za vođenje postupka odrediti drugi stvarno 
nadležan sud ako je očigledno da će se tako lakše sprovesti postupak ili ako 
postoje drugi važni razlozi.</p>
<p class="normal">(2) Rješenje u smislu stava 1 ovog člana, može se donijeti na 
predlog stranaka, sudije pojedinca ili predsjednika vijeća.</p>
<p class="wyq100---naslov-grupe-clanova-kurziv"><a name="str_44"></a>5. SUKOB NADLEŽNOSTI</p>
<p class="wyq110---naslov-clana"><a name="str_45"></a>Ocjena nadležnosti</p>
<p class="clan"><a name="clan_35"></a>Član 35</p>
<p class="normal">(1) Sud je dužan da pazi na svoju stvarnu i mjesnu nadležnost 
i čim primijeti da nije nadležan oglasiće se nenadležnim i po pravosnažnosti 
rješenja ustupiće predmet nadležnom sudu, osim u slučajevima iz st. 2 i 3 ovog 
člana.</p>
<p class="normal">(2) Ako sud poslije otvaranja glavnog pretresa ustanovi da je 
za suđenje nadležan niži sud, nastaviće postupak i donijeti odluku.</p>
<p class="normal">(3) Nakon što optužnica stupi na pravnu snagu, sud se ne može 
oglasiti mjesno nenadležnim niti stranke mogu isticati prigovor mjesne 
nenadležnosti.</p>
<p class="normal">(4) Nenadležan sud je dužan da preduzme one radnje u postupku 
za koje postoji opasnost od odlaganja.</p>
<p class="wyq110---naslov-clana"><a name="str_46"></a>Pokretanje postupka za rješavanje sukoba nadležnosti</p>
<p class="clan"><a name="clan_36"></a>Član 36</p>
<p class="normal">(1) Ako sud kojem je predmet ustupljen kao nadležnom smatra da 
je nadležan sud koji mu je predmet ustupio ili neki drugi sud, pokrenuće 
postupak za rješavanje sukoba nadležnosti.</p>
<p class="normal">(2) Kad je povodom žalbe protiv odluke prvostepenog suda kojom 
se ovaj oglasio nenadležnim odluku donio drugostepeni sud, za tu odluku vezan je 
po pitanju nenadležnosti i sud kojem je predmet ustupljen, ako je drugostepeni sud 
nadležan za rješavanje sukoba nadležnosti između tih sudova.</p>
<p class="wyq110---naslov-clana"><a name="str_47"></a>Rješavanje sukoba nadležnosti</p>
<p class="clan"><a name="clan_37"></a>Član 37</p>
<p class="normal">(1) O sukobu nadležnosti između sudova rješenje donosi 
zajednički neposredno viši sud.</p>
<p class="normal">(2) Prije nego što donese rješenje povodom sukoba nadležnosti, 
sud će zatražiti mišljenje državnog tužioca koji je nadležan da postupa pred tim 
sudom, kad se krivični postupak vodi po optužbi državnog tužioca.</p>
<p class="normal">(3) Protiv rješenja donesenog povodom sukoba nadležnosti žalba 
nije dozvoljena.</p>
<p class="normal">(4) Prilikom odlučivanja o sukobu nadležnosti, sud može 
istovremeno, po službenoj dužnosti, donijeti odluku o prenošenju mjesne 
nadležnosti, ako su ispunjeni uslovi iz člana 34 ovog zakonika.</p>
<p class="normal">(5) Do donošenja rješenja o sukobu nadležnosti između sudova, 
sud je dužan da preduzima one radnje u postupku za koje postoji opasnost od 
odlaganja.</p>
<p class="wyq060---pododeljak"><a name="str_48"></a>Glava III</p>
<p class="wyq060---pododeljak">IZUZEĆE</p>
<p class="wyq110---naslov-clana"><a name="str_49"></a>Razlozi za izuzeće</p>
<p class="clan"><a name="clan_38"></a>Član 38</p>
<p class="normal">Sudija ne može vršiti sudijsku dužnost, ako:</p>
<p class="normal">1) je oštećen krivičnim djelom;</p>
<p class="normal">2) mu je okrivljeni, njegov branilac, tužilac, oštećeni, njihov 
zakonski zastupnik ili punomoćnik bračni drug, bivši bračni drug ili sa njim živi 
u vanbračnoj zajednici ili srodnik po krvi u pravoj liniji do bilo kojeg 
stepena, u pobočnoj liniji do četvrtog stepena, a po tazbini do drugog stepena;</p>
<p class="normal">3) je sa okrivljenim, njegovim braniocem, tužiocem ili oštećenim 
u odnosu staraoca, štićenika, usvojioca, usvojenika, hranioca ili hranjenika;</p>
<p class="normal">4) je u istom krivičnom predmetu učestvovao kao sudija za istragu, tužilac, branilac, zakonski zastupnik ili punomoćnik 
oštećenog, odnosno tužioca ili je saslušan kao svjedok ili kao vještak;</p>
<p class="normal">5) je u istom predmetu učestvovao u donošenju odluke nižeg suda 
ili odluke iz člana 302 stav 10 ovog zakonika ili ako je u istom sudu učestvovao 
u donošenju odluke koja se pobija žalbom;</p>
<p class="normal">6) postoje okolnosti koje izazivaju sumnju u njegovu 
nepristrasnost.</p>
<p class="wyq110---naslov-clana"><a name="str_50"></a>Postupak sudije u slučaju zahtjeva za izuzeće</p>
<p class="clan"><a name="clan_39"></a>Član 39</p>
<p class="normal">(1) Kad sudija sazna da postoji neki od razloga za njegovo 
izuzeće iz člana 38 tač. 1 do 5 ovog zakonika, dužan je da odmah prekine rad na 
tom predmetu i da o tome obavijesti predsjednika suda koji će dodijeliti predmet 
drugom sudiji. Ako se radi o izuzeću predsjednika suda, njega će u tom slučaju 
zamijeniti sudija tog suda, najstariji po stažu u sudu, a ako to nije moguće, 
sudiju koji će ga zamijeniti odrediće predsjednik neposredno višeg suda.</p>
<p class="normal">(2) Ako sudija smatra da postoje okolnosti iz člana 38 stav 1 
tačka 6 ovog zakonika, koje opravdavaju njegovo izuzeće, obavijestiće o tome 
predsjednika suda.</p>
<p class="wyq110---naslov-clana"><a name="str_51"></a>Lica koja mogu tražiti izuzeće sudije</p>
<p class="clan"><a name="clan_40"></a>Član 40</p>
<p class="normal">(1) Izuzeće sudije mogu tražiti stranke, branilac i oštećeni.</p>
<p class="normal">(2) Zahtjev za izuzeće sudije stranke, branilac i oštećeni 
mogu podnijeti do početka glavnog pretresa, a ako su za razlog izuzeća saznale 
kasnije, zahtjev mogu podnijeti odmah po saznanju.</p>
<p class="normal">(3) Zahtjev za izuzeće sudije višeg suda stranke, branilac i 
oštećeni mogu podnijeti odmah po saznanju, a najkasnije do početka sjednice 
vijeća ili pretresa.</p>
<p class="normal">(4) Stranke, branilac i oštećeni mogu tražiti izuzeće samo 
poimenično određenog sudije koji u predmetu postupa.</p>
<p class="normal">(5) Stranke, branilac i oštećeni dužni su da u zahtjevu navedu 
okolnosti zbog kojih smatraju da postoje neki od razloga za izuzeće iz člana 38 
ovog zakonika. U zahtjevu se ne mogu navoditi razlozi koji su isticani u ranijem 
zahtjevu za izuzeće koji je odbijen.</p>
<p class="wyq110---naslov-clana"><a name="str_52"></a>Odlučivanje o zahtjevu za izuzeće</p>
<p class="clan"><a name="clan_41"></a>Član 41</p>
<p class="normal">(1) O zahtjevu za izuzeće iz člana 40 ovog zakonika odlučuje 
predsjednik suda.</p>
<p class="normal">(2) Ako se traži izuzeće samo predsjednika suda ili 
predsjednika suda i sudije, odluku o izuzeću donosi predsjednik neposredno višeg 
suda, a ako se traži izuzeće predsjednika Vrhovnog suda, odluku o izuzeću donosi 
opšta sjednica tog suda.</p>
<p class="normal">(3) Prije donošenja rješenja o izuzeću pribaviće se izjava 
sudije, odnosno predsjednika suda, a po potrebi, sprovešće se i drugi izviđaji.</p>
<p class="normal">(4) Protiv rješenja kojim se usvaja zahtjev za izuzeće nije 
dozvoljena žalba. Rješenje kojim se zahtjev za izuzeće odbija može se pobijati 
posebnom žalbom, a ako je to rješenje doneseno poslije podignute optužnice, onda 
samo žalbom na presudu.</p>
<p class="normal">(5) Ako je zahtjev za izuzeće podnesen suprotno odredbama 
člana 40 ovog zakonika, zahtjev će se odbaciti u cjelini, odnosno djelimično. 
Protiv rješenja kojim se zahtjev odbacuje nije dozvoljena žalba. Rješenje kojim se 
zahtjev odbacuje donosi predsjednik suda, a na glavnom pretresu vijeće. U 
donošenju tog rješenja na glavnom pretresu može učestvovati sudija čije se izuzeće 
traži.</p>
<p class="normal">(6) Izuzetno, sudija na glavnom pretresu može odbaciti zahtjev kojim se traži njegovo izuzeće, odnosno zahtjev kojim se traži njegovo izuzeće i izuzeće predsjednika suda, ako ocijeni da je zahtjev za izuzeće očigledno neosnovan i da je podnijet radi sprječavanja ili ometanja suda u preduzimanju određenih radnji, odnosno radi odugovlačenja postupka. Protiv ovog rješenja nije dozvoljena posebna žalba.</p>
<p class="wyq110---naslov-clana"><a name="str_53"></a>Postupak sudije do donošenja odluke o izuzeću</p>
<p class="clan"><a name="clan_42"></a>Član 42</p>
<p class="normal">Kad sudija sazna da je podnijet zahtjev za njegovo izuzeće 
dužan je da odmah obustavi rad na predmetu, a ako se radi o izuzeću iz člana 38 
tačka 6 ovog zakonika može, do donošenja rješenja o zahtjevu, preduzimati samo one 
radnje za koje postoji opasnost od odlaganja.</p>
<p class="wyq110---naslov-clana"><a name="str_54"></a>Izuzeće državnog tužioca i drugih učesnika u postupku</p>
<p class="clan"><a name="clan_43"></a>Član 43</p>
<p class="normal">(1) Odredbe o izuzeću sudija shodno se primjenjuju i na državne 
tužioce i lica koja su na osnovu zakona ovlašćena da državnog tužioca zastupaju 
u postupku, zapisničare, tumače i stručna lica, kao i na vještake čije se 
izuzeće može tražiti i zbog razloga iz člana 139 i člana 148 stav 2 ovog 
zakonika.</p>
<p class="normal">(2) Izuzetno od stava 1 ovog člana, državni tužilac se neće 
izuzeti ako je u istom predmetu vršio dokazne radnje, odnosno ako je u postupku 
učestvovao kao tužilac ili je u istom predmetu učestvovao u postupku pred nižim 
sudom u smislu člana 38 st. 4 i 5 ovog zakonika.</p>
<p class="normal">(3) O izuzeću državnog tužioca odlučuje rukovodilac državnog tužilaštva, a o izuzeću rukovodioca državnog tužilaštva odlučuje rukovodilac neposredno višeg državnog tužilaštva. O izuzeću vrhovnog državnog tužioca odlučuje sjednica Vrhovnog državnog tužilaštva.</p>
<p class="normal">(4) O izuzeću zapisničara, tumača, stručnog lica i vještaka 
odlučuje vijeće, predsjednik vijeća ili sudija.</p>
<p class="normal">(5) Kad ovlašćeni policijski službenici preduzimaju dokazne 
radnje na osnovu ovog zakonika, o njihovom izuzeću odlučuje nadležni državni 
tužilac. Ako prilikom preduzimanja ovih radnji učestvuje zapisničar, o njegovom 
izuzeću odlučuje službeno lice koje preduzima radnju.</p>
<p class="wyq060---pododeljak"><a name="str_55"></a>Glava IV</p>
<p class="wyq060---pododeljak">DRŽAVNI TUŽILAC</p>
<p class="wyq110---naslov-clana"><a name="str_56"></a>Prava i dužnosti</p>
<p class="clan"><a name="clan_44"></a>Član 44</p>
<p class="normal">(1) Osnovno pravo i dužnost državnog tužioca je gonjenje 
učinilaca krivičnih djela.</p>
<p class="normal">(2) Za krivična djela za koja se goni po službenoj dužnosti 
državni tužilac je nadležan da:</p>
<p class="normal">1) izdavanjem obavezujućih naloga ili neposrednim rukovođenjem 
usmjerava radnje organa uprave nadležnog za policijske poslove (u daljem tekstu: 
policija), vojne policije, organa uprave nadležnog za poslove carina, organa uprave nadležnog za poslove poreza i drugih organa uprave u izviđaju;</p>
<p class="normal">2) donosi rješenja o odlaganju krivičnog gonjenja kad je to 
predviđeno ovim zakonikom i odbacuje krivične prijave iz razloga pravičnosti;</p>
<p class="normal">3) donosi naredbe o sprovođenju istrage, sprovodi istragu i 
vrši neodložne dokazne radnje u izviđaju;</p>
<p class="normal">4) sa okrivljenima u skladu sa ovim zakonikom zaključuje 
sporazume o priznanju krivice nakon što je prikupio dokaze u skladu sa ovim 
zakonikom;</p>
<p class="normal">5) podiže i zastupa optužnice, odnosno optužne predloge pred 
nadležnim sudom;</p>
<p class="normal">6) izjavljuje pravne lijekove protiv sudskih odluka;</p>
<p class="normal">7) vrši i druge radnje određene ovim zakonikom.</p>
<p class="normal">(3) Radi vršenja ovlašćenja iz stava 2 tačka 1 ovog člana, 
policija i drugi državni organi dužni su da prije svake preduzete radnje, osim u 
slučaju hitnosti, obavijeste nadležnog državnog tužioca. Policija i drugi 
državni organi nadležni za otkrivanje krivičnih djela dužni su da postupe po 
zahtjevu nadležnog državnog tužioca.</p>
<p class="normal">(4) Državni tužilac je dužan da u toku istrage sa jednakom 
pažnjom utvrdi činjenice koje terete okrivljenog i one koje mu idu u prilog.</p>
<p class="wyq110---naslov-clana"><a name="str_57"></a>Stvarna nadležnost</p>
<p class="clan"><a name="clan_45"></a>Član 45</p>
<p class="normal">Stvarna nadležnost državnog tužioca u krivičnom postupku 
određuje se u skladu sa posebnim zakonom.</p>
<p class="wyq110---naslov-clana"><a name="str_58"></a>Mjesna nadležnost</p>
<p class="clan"><a name="clan_46"></a>Član 46</p>
<p class="normal">Mjesna nadležnost državnog tužioca određuje se prema mjesnoj 
nadležnosti suda za područje za koje je državni tužilac imenovan.</p>
<p class="wyq110---naslov-clana"><a name="str_59"></a>Radnje preduzete od strane nenadležnog državnog tužioca</p>
<p class="clan"><a name="clan_47"></a>Član 47</p>
<p class="normal">Kad postoji opasnost od odlaganja, radnje u postupku preduzeće i 
nenadležni državni tužilac, o čemu mora odmah obavijestiti nadležnog državnog 
tužioca.</p>
<p class="wyq110---naslov-clana"><a name="str_60"></a>Preduzimanje radnji</p>
<p class="clan"><a name="clan_48"></a>Član 48</p>
<p class="normal">Državni tužilac preduzima radnje u postupku neposredno. Po ovlašćenju državnog tužioca radnje u postupku, osim saslušanja osumnjičenog, može preduzeti i savjetnik u državnom tužilaštvu, u skladu sa zakonom kojim se uređuje Državno tužilaštvo. Zapisnik o sprovedenoj radnji u postupku od strane savjetnika potpisom ovjerava državni tužilac.</p>
<p class="wyq110---naslov-clana"><a name="str_61"></a>Sukob nadležnosti</p>
<p class="clan"><a name="clan_49"></a>Član 49</p>
<p class="normal">Sukob nadležnosti između državnih tužilaca rješava zajednički 
neposredno viši državni tužilac.</p>
<p class="wyq110---naslov-clana"><a name="str_62"></a>Odustanak od optužbe</p>
<p class="clan"><a name="clan_50"></a>Član 50</p>
<p class="normal">Državni tužilac može odustati od optužbe do završetka glavnog 
pretresa pred prvostepenim sudom, a pred višim sudom u slučajevima predviđenim 
ovim zakonikom.</p>
<p class="wyq060---pododeljak"><a name="str_63"></a>Glava V</p>
<p class="wyq060---pododeljak">PRIVATNI TUŽILAC I OŠTEĆENI</p>
<p class="wyq110---naslov-clana"><a name="str_64"></a>Rok za podnošenje privatne tužbe</p>
<p class="clan"><a name="clan_51"></a>Član 51</p>
<p class="normal">(1) Za krivična djela za koja se goni po privatnoj tužbi, 
tužba se podnosi u roku od tri mjeseca od dana kad je privatni tužilac, odnosno 
lice iz člana 54 ovog zakonika, saznalo za krivično djelo i učinioca.</p>
<p class="normal">(2) <i>(brisano)</i></p>
<p class="wyq110---naslov-clana"><a name="str_65"></a>Podnošenje privatne tužbe</p>
<p class="clan"><a name="clan_52"></a>Član 52</p>
<p class="normal">(1) Privatna tužba podnosi se nadležnom sudu.</p>
<p class="normal">(2)<i> (brisano)</i></p>
<p class="wyq110---naslov-clana"><a name="str_66"></a>Privatna tužba maloljetnika i lica lišenog poslovne sposobnosti</p>
<p class="clan"><a name="clan_53"></a>Član 53</p>
<p class="normal">(1) Za maloljetna lica i lica koja su potpuno lišena poslovne 
sposobnosti privatnu tužbu podnosi njihov zakonski zastupnik.</p>
<p class="normal">(2) Izuzetno, maloljetnik koji je navršio šesnaest godina može 
i sam podnijeti privatnu tužbu.</p>
<p class="wyq110---naslov-clana"><a name="str_67"></a>Sukcesija privatnog tužioca</p>
<p class="clan"><a name="clan_54"></a>Član 54</p>
<p class="normal">Ako privatni tužilac umre u toku roka za podnošenje privatne 
tužbe ili u toku postupka, njegov bračni drug, lice sa kojim živi u vanbračnoj 
zajednici, djeca, roditelji, usvojenici, usvojitelji, braća i sestre mogu, u roku 
od tri mjeseca poslije njegove smrti, podnijeti tužbu, odnosno dati izjavu da 
postupak nastavljaju.</p>
<p class="wyq110---naslov-clana"><a name="str_68"></a>Više oštećenih i gonjenje po privatnoj tužbi</p>
<p class="clan"><a name="clan_55"></a>Član 55</p>
<p class="normal">Ako je krivičnim djelom oštećeno više lica, gonjenje će se 
preduzeti, odnosno nastaviti po privatnoj tužbi bilo kog oštećenog.</p>
<p class="wyq110---naslov-clana"><a name="str_69"></a>Odustanak od privatne tužbe i posljedice odustanka</p>
<p class="clan"><a name="clan_56"></a>Član 56</p>
<p class="normal">(1) Privatni tužilac može davanjem izjave sudu pred kojim se 
vodi postupak odustati od privatne tužbe do završetka glavnog pretresa.</p>
<p class="normal">(2) U slučaju iz stava 1 ovog člana privatni tužilac gubi 
pravo da ponovo podnese privatnu tužbu.</p>
<p class="wyq110---naslov-clana"><a name="str_70"></a>Pretpostavljeni odustanak od privatne tužbe i povraćaj u 
pređašnje stanje</p>
<p class="clan"><a name="clan_57"></a>Član 57</p>
<p class="normal">(1) Ako privatni tužilac ne dođe na glavni pretres iako je 
uredno pozvan ili mu se poziv nije mogao uručiti zbog neprijavljivanja sudu 
promjene adrese ili boravišta smatraće se da je odustao od tužbe, osim u slučaju 
iz člana 457 ovog zakonika.</p>
<p class="normal">(2) Predsjednik vijeća dozvoliće povraćaj u pređašnje stanje 
privatnom tužiocu koji, iz opravdanog razloga, nije mogao da dođe na glavni 
pretres ili da blagovremeno obavijesti sud o promjeni adrese ili boravišta, ako 
u roku od osam dana po prestanku smetnje podnese molbu za povraćaj u pređašnje 
stanje.</p>
<p class="normal">(3) Poslije proteka tri mjeseca od dana propuštanja podnošenja 
molbe iz stava 2 ovog člana ne može se tražiti povraćaj u pređašnje stanje.</p>
<p class="normal">(4) Protiv rješenja kojim se dozvoljava povraćaj u pređašnje 
stanje nije dozvoljena žalba.</p>
<p class="normal">(5) Rješenje o obustavi postupka doneseno u slučaju iz stava 1 
ovog člana stupa na pravnu snagu kad isteknu rokovi iz st. 2 i 3 ovog člana, ako 
privatni tužilac u tim rokovima ne podnese molbu za povraćaj u pređašnje stanje 
ili kad rješenje kojim se molba odbija postane pravosnažno.</p>
<p class="wyq110---naslov-clana"><a name="str_71"></a>Pravo upoznavanja sa dokaznim materijalom i pravo predlaganja 
dokaza</p>
<p class="clan"><a name="clan_58"></a>Član 58</p>
<p class="normal">(1) Oštećeni ima pravo da u toku istrage ukaže na sve činjenice 
i da predlaže dokaze koji su od važnosti za krivičnu stvar i njegov 
imovinskopravni zahtjev.</p>
<p class="normal">(2) Na glavnom pretresu oštećeni i privatni tužilac imaju 
pravo da predlažu dokaze, postavljaju pitanja optuženom, svjedocima i vještacima, 
da iznose primjedbe i objašnjenja u pogledu njihovih iskaza i da daju druge izjave 
i predloge.</p>
<p class="normal">(3) Oštećeni, oštećeni kao tužilac i privatni tužilac imaju 
pravo da razmatraju spise i razgledaju predmete koji služe kao dokaz. Oštećenom 
se može uskratiti razmatranje spisa do donošenja naredbe o sprovođenju istrage ili 
dok ne bude saslušan kao svjedok.</p>
<p class="normal">(4) Oštećeni koji je žrtva krivičnog djela protiv polne 
slobode ima pravo da ga sasluša i postupak vodi sudija istog pola, ako to 
omogućava kadrovski sastav suda.</p>
<p class="normal">(5) Državni tužilac i predsjednik vijeća upoznaće oštećenog i 
privatnog tužioca sa pravima iz st. 1 do 4 ovog člana.</p>
<p class="normal">(6) Kad se krivični postupak vodi za krivično djelo za koje je 
propisana kazna zatvora preko tri godine, a oštećeni prema svom imovnom stanju ne 
može snositi troškove zastupanja, na njegov zahtjev može mu se postaviti 
punomoćnik ako je zastupanje oštećenog od strane punomoćnika u interesu 
pravičnosti. Ako je oštećeni maloljetno lice, sud će u toku cijelog krivičnog 
postupka po službenoj dužnosti cijeniti da li je potrebno da mu se postavi 
punomoćnik.</p>
<p class="normal">(7) Pravo na pravnu pomoć oštećeni ostvaruje u skladu sa 
posebnim zakonom.</p>
<p class="wyq110---naslov-clana"><a name="str_72"></a>Oštećeni kao tužilac (supsidijarni tužilac)</p>
<p class="clan"><a name="clan_59"></a>Član 59</p>
<p class="normal">(1) Kad državni tužilac nađe da nema osnova da preduzme gonjenje 
za krivično djelo za koje se goni po službenoj dužnosti ili da nema osnova da 
preduzme gonjenje protiv nekog od prijavljenih saučesnika dužan je da, u roku od 
osam dana, o tome obavijesti oštećenog, uputi ga da može sam preduzeti gonjenje i 
dostavi mu rješenje o odbacivanju krivične prijave, osim u slučajevima iz člana 
272 stav 6 i člana 273 ovog zakonika.</p>
<p class="normal">(2) Na način iz stava 1 ovog člana postupiće državni tužilac 
kad donese naredbu o obustavi istrage i sud kad donese rješenje o obustavi 
postupka zbog odustanka državnog tužioca od optužbe.</p>
<p class="normal">(3) Oštećeni ima pravo da preduzme, odnosno nastavi gonjenje, u roku od 30 dana od dana kad je primio obavještenje iz stava 1 ovog člana, a u slučaju da je podnio pritužbu u skladu sa članom 271a ovog zakonika, u roku od 30 dana od dana prijema obavještenja neposredno višeg državnog tužilaštva o postupanju po pritužbi.</p>
<p class="normal">(4) Ako je državni tužilac odustao od optužnice, oštećeni 
može, preuzimajući gonjenje, ostati pri podignutoj optužnici ili podići novu.</p>
<p class="normal">(5) Oštećeni koji nije obaviješten da državni tužilac nije 
preduzeo gonjenje ili da je odustao od gonjenja može svoju izjavu da preduzima ili 
nastavlja postupak dati pred nadležnim sudom, u roku od šest mjeseci od dana kad 
je državni tužilac odbacio prijavu ili obustavio istragu, odnosno od dana kad je 
doneseno rješenje o obustavi postupka.</p>
<p class="normal">(6) Obavještenje državnog tužioca, odnosno suda da oštećeni 
može preduzeti gonjenje sadrži i pouku koje radnje može preduzeti radi ostvarivanja 
ovog prava.</p>
<p class="normal">(7) Ako oštećeni kao tužilac umre u toku roka za preduzimanje 
gonjenja ili u toku postupka, njegov bračni drug, lice sa kojim živi u vanbračnoj 
zajednici, djeca, roditelji, usvojenici, usvojitelji, braća i sestre mogu, u roku 
od tri mjeseca od dana njegove smrti, preduzeti gonjenje, odnosno dati izjavu da 
postupak nastavljaju.</p>
<p class="normal">(8) Rješenje o obustavi postupka zbog odustanka državnog 
tužioca od gonjenja stupa na pravnu snagu po isteku rokova iz st. 3, 5 i 7 ovog 
člana, ako oštećeni, odnosno lica iz stava 7 ovog člana u propisanim rokovima 
nijesu preuzela gonjenje.</p>
<p class="wyq110---naslov-clana"><a name="str_73"></a>Nastavljanje gonjenja na glavnom pretresu i povraćaj u pređašnje 
stanje</p>
<p class="clan"><a name="clan_60"></a>Član 60</p>
<p class="normal">(1) Kad državni tužilac odustane od optužnice na glavnom 
pretresu, oštećeni je dužan da se odmah izjasni da li hoće da nastavi gonjenje.</p>
<p class="normal">(2) Ako oštećeni nije prisutan na glavnom pretresu, a uredno 
je pozvan ili mu se poziv nije mogao uručiti zbog neprijavljivanja sudu promjene 
adrese ili boravišta smatraće se da neće da nastavi gonjenje.</p>
<p class="normal">(3) Predsjednik vijeća prvostepenog suda dozvoliće povraćaj u 
pređašnje stanje oštećenom koji nije uredno pozvan ili je uredno pozvan, a iz 
opravdanih razloga nije mogao doći na glavni pretres na kojem je donesena 
presuda kojom se optužba odbija zbog odustanka državnog tužioca od optužnice, 
ako oštećeni u roku od osam dana od prijema presude podnese molbu za povraćaj u 
pređašnje stanje i ako u toj molbi izjavi da nastavlja gonjenje. U ovom slučaju 
zakazaće se ponovo glavni pretres i presudom donesenom na osnovu novog glavnog 
pretresa ukinuće se ranija presuda. Ako uredno pozvani oštećeni kao tužilac ne 
dođe na novi glavni pretres ili prije početka pretresa izjavi da odustaje od 
gonjenja, ranija presuda ostaje na snazi.</p>
<p class="normal">(4) Na povraćaj u pređašnje stanje iz stava 3 ovog člana 
primijeniće se odredbe člana 57 st. 3 i 4 ovog zakonika.</p>
<p class="normal">(5) Presuda kojom se optužba odbija, izrečena u slučaju iz 
stava 2 ovog člana, postaje pravosnažna kad isteknu rokovi za podnošenje molbe za 
povraćaj u pređašnje stanje.</p>
<p class="wyq110---naslov-clana"><a name="str_74"></a>Gubitak prava na supsidijarnu optužbu</p>
<p class="clan"><a name="clan_61"></a>Član 61</p>
<p class="normal">(1) Ako oštećeni u zakonskom roku ne preduzme ili ne nastavi 
gonjenje ili ako oštećeni kao tužilac ne dođe na glavni pretres iako je uredno 
pozvan ili mu se poziv nije mogao uručiti zbog neprijavljivanja sudu promjene 
adrese ili boravišta smatraće se da je odustao od gonjenja.</p>
<p class="normal">(2) U slučaju nedolaska oštećenog kao tužioca na glavni 
pretres na koji je bio uredno pozvan primijeniće se odredbe člana 57 st. 2 do 5 
ovog zakonika.</p>
<p class="wyq110---naslov-clana"><a name="str_75"></a>Prava oštećenog kao tužioca i preuzimanje gonjenja od strane 
državnog tužioca</p>
<p class="clan"><a name="clan_62"></a>Član 62</p>
<p class="normal">(1) Oštećeni kao tužilac ima ista prava koja ima državni 
tužilac, osim ovlašćenja koja pripadaju državnom tužiocu kao državnom organu.</p>
<p class="normal">(2) U postupku koji se vodi po optužbi oštećenog kao tužioca 
državni tužilac ima pravo uvida u spise krivičnog predmeta i da do završetka 
glavnog pretresa preuzme gonjenje i zastupanje optužbe.</p>
<p class="normal">(3) Radi ostvarivanja prava iz stava 2 ovog člana, sud će obavijestiti državnog tužioca daje oštećeni preduzeo gonjenje.</p>
<p class="wyq110---naslov-clana"><a name="str_76"></a>Zakonski zastupnik oštećenog koji nema poslovnu sposobnost</p>
<p class="clan"><a name="clan_63"></a>Član 63</p>
<p class="normal">(1) Ako je oštećeni maloljetno lice ili lice koje je potpuno 
lišeno poslovne sposobnosti, njegov zakonski zastupnik je ovlašćen da daje sve 
izjave i da preduzima sve radnje na koje je po ovom zakoniku ovlašćen oštećeni.</p>
<p class="normal">(2) Izuzetno, oštećeni koji je navršio šesnaest godina 
ovlašćen je da sam daje izjave i preduzima radnje u postupku.</p>
<p class="wyq110---naslov-clana"><a name="str_77"></a>Ostvarivanje prava preko punomoćnika</p>
<p class="clan"><a name="clan_64"></a>Član 64</p>
<p class="normal">(1) Privatni tužilac, oštećeni i oštećeni kao tužilac, kao i 
njihovi zakonski zastupnici mogu svoja prava u postupku vršiti i preko 
punomoćnika.</p>
<p class="normal">(2) Sud je dužan da lica iz stava 1 ovog člana pouči o pravu 
na punomoćnika.</p>
<p class="normal">(3) Oštećenom kao tužiocu, kad se postupak vodi po njegovoj 
optužbi za krivično djelo za koje se po zakonu može izreći kazna zatvora u 
trajanju preko pet godina, može se, na njegovo traženje, postaviti punomoćnik, ako 
je to u interesu postupka i ako oštećeni kao tužilac, prema svom imovnom stanju, 
ne može snositi troškove zastupanja. O zahtjevu odlučuje predsjednik vijeća, a 
punomoćnika postavlja predsjednik suda iz reda advokata.</p>
<p class="wyq110---naslov-clana"><a name="str_78"></a>Dužnost obavještavanja suda o promjeni adrese ili boravišta</p>
<p class="clan"><a name="clan_65"></a>Član 65</p>
<p class="normal">Privatni tužilac, oštećeni kao tužilac i oštećeni, kao i 
njihovi zakonski zastupnici i punomoćnici dužni su da o svakoj promjeni adrese 
ili boravišta obavijeste sud, sa čime će ih sud upoznati i upozoriti na 
posljedice propuštanja propisane ovim zakonikom.</p>
<p class="wyq060---pododeljak"><a name="str_79"></a>Glava VI</p>
<p class="wyq060---pododeljak">BRANILAC</p>
<p class="wyq110---naslov-clana"><a name="str_80"></a>Pravo na branioca</p>
<p class="clan"><a name="clan_66"></a>Član 66</p>
<p class="normal">(1) Okrivljeni ima pravo na branioca.</p>
<p class="normal">(2) Branioca okrivljenom mogu uzeti i njegov zakonski zastupnik, 
bračni drug, srodnik po krvi u pravoj liniji, usvojilac, usvojenik, brat, sestra 
i hranilac, kao i lice sa kojim okrivljeni živi u vanbračnoj zajednici.</p>
<p class="normal">(3) Za branioca se može uzeti samo advokat.</p>
<p class="normal">(4) Branilac je dužan da podnese punomoćje organu pred kojim 
se vodi postupak. Okrivljeni može dati braniocu i usmeno punomoćje na zapisnik 
kod organa pred kojim se vodi postupak.</p>
<p class="wyq110---naslov-clana"><a name="str_81"></a>Više branilaca i zajednički branilac</p>
<p class="clan"><a name="clan_67"></a>Član 67</p>
<p class="normal">(1) Više okrivljenih mogu imati zajedničkog branioca samo ako 
to nije u suprotnosti sa interesima njihove odbrane.</p>
<p class="normal">(2) Jedan okrivljeni može imati istovremeno u postupku najviše 
tri branioca, a smatra se da je odbrana obezbijeđena kad u postupku učestvuje 
jedan od branilaca.</p>
<p class="wyq110---naslov-clana"><a name="str_82"></a>Ko ne može biti branilac</p>
<p class="clan"><a name="clan_68"></a>Član 68</p>
<p class="normal">(1) Branilac ne može biti saokrivljeni, oštećeni, bračni drug 
oštećenog, tužioca ili sudije, ni njihov srodnik po krvi u pravoj liniji do bilo 
kog stepena, u pobočnoj liniji do četvrtog stepena ili po tazbini do drugog 
stepena.</p>
<p class="normal">(2) Branilac ne može biti ni lice koje je kao svjedok pozvano 
na glavni pretres, osim ako je po ovom zakoniku oslobođeno dužnosti svjedočenja i 
izjavilo da neće svjedočiti.</p>
<p class="normal">(3) Branilac ne može biti ni lice koje je u istom predmetu 
postupalo kao sudija ili državni tužilac ili je preduzimalo radnje u izviđaju.</p>
<p class="wyq110---naslov-clana"><a name="str_83"></a>Obavezna odbrana</p>
<p class="clan"><a name="clan_69"></a>Član 69</p>
<p class="normal">(1) Ako je okrivljeni lice sa invaliditetom uslijed čega je pravo lica sa invaliditetom da se uspješno brani otežano ili ako se postupak vodi zbog krivičnog djela za koje se može izreći najduža kazna zatvora, okrivljeni mora imati branioca tokom cijelog postupka, počev od prvog saslušanja.</p>
<p class="normal">(2) Poslije podignute optužnice zbog krivičnog djela za koje se po zakonu može izreći kazna zatvora u trajanju od deset godina, okrivljeni mora imati branioca u vrijeme dostavljanja optužnice.</p>
<p class="normal">(3) Okrivljeni kome je određen pritvor mora imati branioca dok je u pritvoru.</p>
<p class="normal">(4) Okrivljeni kome se sudi u odsustvu, u smislu člana 324 stav 2 ovog zakonika, mora imati branioca čim sud donese rješenje o suđenju u odsustvu.</p>
<p class="normal">(5) Osumnjičeni koga policija, odnosno službenici organa državne uprave nadležnog za poslove carina u izviđaju saslušavaju, u skladu sa članom 261 stav 5 ovog zakonika, mora imati branioca.</p>
<p class="normal">(6) Osumnjičeni mora imati branioca kad državni tužilac donese rješenje o zadržavanju iz člana 267 ovog zakonika.</p>
<p class="normal">(7) Okrivljeni mora imati branioca od početka pregovaranja o uslovima priznanja krivice iz člana 300 stav 2 ovog zakonika, do donošenja odluke suda o žalbi na presudu.</p>
<p class="normal">(8) Ako okrivljeni p slučajevima obavezne odbrane ne uzme branioca, o postavljenju branioca po službenoj dužnosti do podizanja optužnice odlučuje rukovodilac nadležnog državnog tužilaštva, a nakon podignute optužnice do pravosnažnosti presude i u slučaju kad je izrečena najduža kazna zatvora u postupku po vanred- nim pravnim lijekovima predsjednik suda. Kad se okrivljenom po službenoj dužnosti postavi branilac poslije podignute optužnice, o tome će se okrivljeni obavijestiti istovremeno sa dostavljanjem optužnice. Ako okrivljeni u slučaju obavezne odbrane u toku postupka ostane bez branioca, a sam ne uzme drugog branioca, predsjednik suda pred kojim se vodi postupak postaviće mu branioca po službenoj dužnosti. Branilac postavljen po službenoj dužnosti ostaje u postupku dok postoje uslovi za obaveznu odbranu, odnosno dok okrivljeni sam ne izabere branioca.</p>
<p class="normal">(9) Okrivljenom će se postaviti branilac po redosljedu sa spiska Advokatske komore Crne Gore (u daljem tekstu: Advokatska komora).</p>
<p class="wyq110---naslov-clana"><a name="str_84"></a>Postavljanje branioca zbog slabog imovnog stanja</p>
<p class="clan"><a name="clan_70"></a>Član 70</p>
<p class="normal">(1) Kad ne postoje uslovi za obaveznu odbranu, a to 
zahtijevaju interesi pravičnosti, okrivljenom se, na njegov zahtjev, može 
postaviti branilac ako prema svom imovnom stanju ne može snositi troškove 
odbrane.</p>
<p class="normal">(2) O zahtjevu odlučuje u izviđaju i istrazi nadležni državni 
tužilac, a nakon podignute optužbe predsjednik suda, po redosljedu sa spiska 
Advokatske komore.</p>
<p class="wyq110---naslov-clana"><a name="str_85"></a>Razrješenje postavljenog branioca</p>
<p class="clan"><a name="clan_71"></a>Član 71</p>
<p class="normal">(1) Ukoliko okrivljeni u slučajevima iz čl. 69 i 70 ovog 
zakonika sam uzme drugog branioca, postavljeni branilac će se razriješiti.</p>
<p class="normal">(2) Branilac postavljen u skladu sa članom 69 stav 3 ovog 
zakonika biće razriješen nakon pravosnažnosti rješenja o ukidanju pritvora.</p>
<p class="normal">(3) Postavljeni branilac može samo iz opravdanih razloga 
tražiti da bude razriješen.</p>
<p class="normal">(4) O razrješenju branioca u slučaju iz st. 1 i 2 ovog člana, 
prije podignute optužnice odlučuje državni tužilac, nakon podignute optužnice, 
predsjednik vijeća, na glavnom pretresu vijeće, a u žalbenom postupku 
predsjednik prvostepenog vijeća, odnosno vijeće nadležno za odlučivanje u 
postupku po žalbi. Protiv ovog rješenja nije dozvoljena žalba.</p>
<p class="normal">(5) Nadležni državni tužilac, odnosno predsjednik suda može 
razriješiti postavljenog branioca koji neuredno izvršava dužnost. Umjesto 
razriješenog branioca, nadležni državni tužilac, odnosno predsjednik suda 
postaviće drugog branioca. O razrješenju branioca obavijestiće se Advokatska 
komora.</p>
<p class="wyq110---naslov-clana"><a name="str_86"></a>Pravo branioca na uvid u spise predmeta i upoznavanje sa sadržinom krivične prijave</p>
<p class="clan"><a name="clan_72"></a>Član 72</p>
<p class="normal">(1) Branilac ima pravo na uvid u spise predmeta u skladu sa čl. 203, 203a i 203b ovog zakonika.</p>
<p class="normal">(2) Prije prvog saslušanja osumnjičenog, branilac ima pravo da mu se predoči sadržina krivične prijave.</p>
<p class="wyq110---naslov-clana"><a name="str_87"></a>Komunikacija okrivljenog koji je u pritvoru i branioca</p>
<p class="clan"><a name="clan_73"></a>Član 73</p>
<p class="normal">(1) Ako se okrivljeni nalazi u pritvoru, branilac se može sa 
njim dopisivati i razgovarati bez nadzora.</p>
<p class="normal">(2) Branilac ima pravo na povjerljiv razgovor sa osumnjičenim 
koji je lišen slobode i prije nego što je osumnjičeni saslušan. Kontrola ovog 
razgovora prije prvog saslušanja dopuštena je samo posmatranjem, ali ne i 
slušanjem.</p>
<p class="wyq110---naslov-clana"><a name="str_88"></a>Preduzimanje radnji od strane branioca</p>
<p class="clan"><a name="clan_74"></a>Član 74</p>
<p class="normal">(1) Branilac je ovlašćen da u korist okrivljenog preduzima sve 
radnje koje može preduzeti okrivljeni, osim onih koje, shodno odredbama ovog 
zakonika, okrivljeni može samo lično vršiti.</p>
<p class="normal">(2) Branilac ne smije preduzimati radnje protiv izričito 
izražene volje okrivljenog, osim u slučaju iz člana 382 stav 6 ovog zakonika.</p>
<p class="normal">(3) Prava i dužnosti braniocu prestaju kad mu okrivljeni 
opozove punomoćje, kad bude razriješen i protekom roka od 15 dana od dana 
otkazivanja punomoćja.</p>
<p class="wyq060---pododeljak"><a name="str_89"></a>Glava VII</p>
<p class="wyq060---pododeljak">RADNjE DOKAZIVANjA</p>
<p class="wyq100---naslov-grupe-clanova-kurziv"><a name="str_90"></a>1. PRETRESANjE STANA, STVARI I LICA</p>
<p class="wyq110---naslov-clana"><a name="str_91"></a>Razlozi za pretresanje stana, drugih prostorija, pokretnih 
stvari i lica</p>
<p class="clan"><a name="clan_75"></a>Član 75</p>
<p class="normal">(1) Pretresanje stana i drugih prostorija okrivljenog ili drugih 
lica i njihovih pokretnih stvari izvan stana može se preduzeti ako postoje osnovi 
sumnje da će se pretresanjem okrivljeni uhvatiti ili da će se pronaći tragovi 
krivičnog djela ili predmeti važni za krivični postupak.</p>
<p class="normal">(2) Pretresanje pokretnih stvari, u smislu stava 1 ovog člana, 
obuhvata i pretresanje računara i sličnih uređaja za automatsku obradu podataka 
koji su sa računarom povezani. Na zahtjev suda, lice koje se koristi računarom 
dužno je omogućiti pristup računaru i prenosivim medijima na kojima se čuvaju 
podaci koji se odnose na predmet pretresanja (diskovi, USB-fleš disk, USB-hard 
disk, diskete, trake i slično), kao i pružiti potrebna obavještenja za upotrebu 
računara. Lice koje to odbije iako za to ne postoje razlozi iz člana 111 ovog 
zakonika može biti kažnjeno u skladu sa članom 85 stav 3 ovog zakonika.</p>
<p class="normal">(3) Pretresanje lica može se preduzeti kad postoje osnovi sumnje 
da će se pretresanjem pronaći tragovi i predmeti važni za krivični postupak.</p>
<p class="wyq110---naslov-clana"><a name="str_92"></a>Naredba i zahtjev za donošenje naredbe za pretresanje</p>
<p class="clan"><a name="clan_76"></a>Član 76</p>
<p class="normal">(1) Naredbu za pretresanje donosi sud na zahtjev državnog 
tužioca ili na zahtjev ovlašćenog službenog lica policije koje je dobilo 
odobrenje državnog tužioca, a izvršava je policija.</p>
<p class="normal">(2) Zahtjev za donošenje naredbe podnosi se u pisanoj formi, a 
izuzetno i usmeno, u skladu sa članom 78 ovog zakonika.</p>
<p class="wyq110---naslov-clana"><a name="str_93"></a>Sadržaj zahtjeva za donošenje naredbe za pretresanje</p>
<p class="clan"><a name="clan_77"></a>Član 77</p>
<p class="normal">Zahtjev za donošenje naredbe za pretresanje sadrži:</p>
<p class="normal">1) naznačenje podnosioca zahtjeva;</p>
<p class="normal">2) naziv suda kojem se zahtjev upućuje;</p>
<p class="normal">3) činjenice iz kojih proizilazi vjerovatnoća postojanja razloga 
za pretresanje iz člana 75 ovog zakonika;</p>
<p class="normal">4) ime i prezime, a po potrebi i opis lica koje je potrebno 
uhvatiti tokom pretresanja stana ili drugih prostorija, odnosno očekivane tragove 
i opis predmeta koje je potrebno pretresanjem pronaći;</p>
<p class="normal">5) određivanje predmeta na kome će se obaviti pretresanje uz 
navođenje adrese, podataka o vlasniku, odnosno držaocu stvari ili stana ili 
drugih prostorija i drugih podataka koji su bitni za utvrđivanje identiteta;</p>
<p class="normal">6) potpis podnosioca zahtjeva.</p>
<p class="wyq110---naslov-clana"><a name="str_94"></a>Usmeni zahtjev za donošenje naredbe</p>
<p class="clan"><a name="clan_78"></a>Član 78</p>
<p class="normal">(1) Usmeni zahtjev za donošenje naredbe za pretresanje može se 
podnijeti kad postoji opasnost od odlaganja.</p>
<p class="normal">(2) Zahtjev iz stava 1 ovog člana može se saopštiti sudiji za 
istragu i telefonom, radio vezom ili drugim sredstvom elektronske komunikacije.</p>
<p class="normal">(3) Kad je podnesen usmeni zahtjev za donošenje naredbe za 
pretresanje sudija za istragu će dalji tok razgovora zabilježiti. U slučaju kad se 
koristi audio ili stenografski zapisnik, u roku od 24 sata, napraviće se njegov 
prepis čija će se istovjetnost ovjeriti i čuvati sa originalnim zapisnikom.</p>
<p class="wyq110---naslov-clana"><a name="str_95"></a>Naredba za pretresanje</p>
<p class="clan"><a name="clan_79"></a>Član 79</p>
<p class="normal">(1) Kad sudija za istragu primi zahtjev za donošenje naredbe, 
ako se saglasi sa zahtjevom, donijeće odmah naredbu za pretresanje koja sadrži:</p>
<p class="normal">1) podatke iz člana 77 ovog zakonika;</p>
<p class="normal">2) da će pretresanje izvršiti policija;</p>
<p class="normal">3) pouku da se pretresanje vrši u skladu sa članom 80 ovog 
zakonika;</p>
<p class="normal">4) potpis sudije i službeni pečat suda.</p>
<p class="normal">(2) Ukoliko se sudija za istragu ne saglasi sa zahtjevom za 
donošenje naredbe za pretresanje, odmah će zatražiti da o zahtjevu odluči vijeće 
iz člana 24 stav 7 ovog zakonika. Vijeće je dužno da odluči o zahtjevu u roku od 
24 časa.</p>
<p class="wyq110---naslov-clana"><a name="str_96"></a>Pretresanje po naredbi suda</p>
<p class="clan"><a name="clan_80"></a>Član 80</p>
<p class="normal">(1) Naredba o pretresanju predaje se prije početka pretresanja 
licu kod koga će se ili na kome će se pretresanje izvršiti. Prije pretresanja 
pozvaće se lice na koje se odnosi naredba o pretresanju da dobrovoljno preda lice, 
odnosno predmete koji se traže. To lice će se poučiti da ima pravo da uzme 
advokata, odnosno branioca koji može prisustvovati pretresu. Ako lice na koje se 
odnosi naredba o pretresu zahtijeva prisustvo advokata, odnosno branioca, 
početak pretresa će se odložiti do njegovog dolaska, a najduže za dva časa.</p>
<p class="normal">(2) Pretresanju se može pristupiti i bez prethodne predaje 
naredbe, kao i bez prethodnog poziva za predaju lica ili stvari i pouke o pravu 
na branioca, odnosno advokata, ako je to neophodno radi sprječavanja vršenja 
krivičnog djela, neposrednog hvatanja učinioca krivičnog djela ili radi spašavanja 
ljudi i imovine ili ako se pretresanje ima izvršiti u javnim prostorijama.</p>
<p class="normal">(3) Pretresanje se vrši danju od 6 časova do 21 čas. Pretresanje 
se može vršiti i noću, ako je danju započeto pa nije dovršeno ili ako je to zbog 
opasnosti od odlaganja izričito naredio sud ili ako postoje razlozi iz člana 83 
stav 1 ovog zakonika.</p>
<p class="wyq110---naslov-clana"><a name="str_97"></a>Pravila pretresanja</p>
<p class="clan"><a name="clan_81"></a>Član 81</p>
<p class="normal">(1) Držalac stana i drugih prostorija pozvaće se da 
prisustvuje pretresanju, a ako je on odsutan, pozvaće se njegov zastupnik ili neko 
od odraslih ukućana ili susjeda.</p>
<p class="normal">(2) Zaključane prostorije, namještaj ili druge stvari otvoriće 
se silom samo ako njihov držalac nije prisutan ili neće dobrovoljno da ih otvori. 
Prilikom otvaranja izbjegavaće se nepotrebno oštećenje.</p>
<p class="normal">(3) Pretresanju stana ili lica prisustvuju dva punoljetna 
građanina kao svjedoci, osim ako postoje razlozi iz člana 83 stav 4 ovog 
zakonika. Pretresanje lica vrši lice istog pola, a za svjedoka se uzima lice 
istog pola. Svjedoci će se prije početka pretresanja upozoriti da paze na tok 
pretresanja, kao i da imaju pravo da prije potpisivanja zapisnika o pretresanju 
stave svoje prigovore, ako smatraju da sadržina zapisnika nije tačna.</p>
<p class="normal">(4) Kad se pretresaju prostorije državnog organa, privrednog 
društva ili drugog pravnog lica, pozvaće se njihov rukovodilac da prisustvuje 
pretresanju.</p>
<p class="normal">(5) Pretresanje i pregledi u vojnoj zgradi izvršiće se po 
odobrenju nadležnog vojnog starješine i uz prisustvo lica koje on odredi.</p>
<p class="normal">(6) Ako se pretresanje mora izvršiti na brodu ili vazduhoplovu, 
naredba o pretresanju će se predati zapovjedniku broda, odnosno vazduhoplova. 
Zapovjednik broda, odnosno vazduhoplova ili lice koje on odredi prisustvuje 
pretresanju.</p>
<p class="normal">(7) Pretresanje stana i lica treba vršiti obazrivo, uz 
poštovanje ljudskog dostojanstva i prava na privatnost, bez nepotrebnog remećenja 
kućnog reda i uznemiravanja građana.</p>
<p class="normal">(8) O pretresanju sastaviće se zapisnik, koji potpisuju lice 
kod koga se ili na kome se pretresanje vrši i lica čije je prisustvo obavezno. 
Tok pretresanja se može audio ili audiovizuelno snimiti uz obraćanje posebne pažnje 
na mjesta na kojima su pronađena određena lica i predmeti. Mjesto pretresanja i 
njegovi pojedini dijelovi, kao i lica, odnosno predmeti pronađeni tokom 
pretresanja se mogu fotografisati. Audio, odnosno audiovizuelni snimak i 
fotografije se prilažu zapisniku o pretresanju i mogu služiti kao dokaz.</p>
<p class="normal">(9) Prilikom pretresanja privremeno će se oduzeti samo oni 
predmeti i isprave koji su u vezi sa svrhom pretresanja. U zapisnik će se unijeti 
i tačno naznačiti predmeti i isprave koji se oduzimaju, što će se unijeti i u 
potvrdu koja će se odmah izdati licu kome su predmeti, odnosno isprave oduzete.</p>
<p class="wyq110---naslov-clana"><a name="str_98"></a>Oduzimanje drugih predmeta po osnovu naredbe o pretresanju</p>
<p class="clan"><a name="clan_82"></a>Član 82</p>
<p class="normal">(1) Ako se prilikom pretresanja stana ili lica nađu predmeti 
koji nemaju veze sa krivičnim djelom zbog kojeg je pretresanje naređeno, ali koji 
ukazuju na drugo krivično djelo za koje se goni po službenoj dužnosti, oni će se 
opisati u zapisniku i privremeno oduzeti, a o oduzimanju će se odmah izdati 
potvrda.</p>
<p class="normal">(2) Ako pretresanju nije prisustvovao nadležni državni tužilac, 
on će se odmah obavijestiti o pronalasku predmeta iz stava 1 ovog člana, radi 
pokretanja krivičnog postupka. Ovi predmeti će se odmah vratiti, ako državni 
tužilac nađe da nema osnova za pokretanje krivičnog postupka, a ne postoji drugi 
zakonski osnov po kome bi se ti predmeti mogli oduzeti.</p>
<p class="normal">(3) Ako se kod pretresanja računara i sličnih uređaja za 
automatsku obradu podataka oduzmu određeni predmeti, oni će se odmah vratiti 
svojim korisnicima, ako nijesu potrebni za vođenje postupka. Lični podaci 
prikupljeni pretresanjem mogu se koristiti samo u svrhu vođenja krivičnog postupka 
i izbrisaće se čim ta svrha prestane.</p>
<p class="wyq110---naslov-clana"><a name="str_99"></a>Ulazak u tuđi stan bez naredbe i pretresanje</p>
<p class="clan"><a name="clan_83"></a>Član 83</p>
<p class="normal">(1) Ovlašćeni policijski službenik može i bez naredbe suda ući u tuđi stan ili druge prostorije i po potrebi izvršiti pretresanje ako to držalac stana traži ili ako neko zove u pomoć ili ako je to neophodno radi sprječavanja vršenja krivičnog djela ili neposrednog hvatanja učinioca krivičnog djela ili radi spašavanja ljudi ili imovine ili radi izvršenja odluke o pritvoru ili dovođenju okrivljenog ili drugog lica ili radi lišenja slobode učinioca krivičnog djela koji je u bjekstvu ili lica za kojim je raspisana potjernica ili ako se pretresanje ima izvršiti u javnim prostorijama.</p>
<p class="normal">(2) Držalac stana, ako je prisutan, ima pravo da na postupak 
ovlašćenog policijskog službenika iz stava 1 ovog člana iznese primjedbe. 
Ovlašćeni policijski službenik je dužan da držaoca stana obavijesti o ovom pravu 
i da njegove primjedbe unese u potvrdu o ulasku u stan, odnosno u zapisnik o 
pretresanju stana.</p>
<p class="normal">(3) U slučaju iz stava 1 ovog člana, ako je izvršen samo 
ulazak u tuđi stan ili druge prostorije bez pretresanja, držaocu stana izdaće se 
potvrda, u kojoj će se naznačiti razlog ulaska u stan, odnosno druge prostorije, 
kao i primjedbe držaoca. Ako se u tuđem stanu ili drugim prostorijama vrši i 
pretresanje, postupiće se u skladu sa članom 81 st. 3, 7 i 8 i članom 82 stav 1 
ovog zakonika.</p>
<p class="normal">(4) Pretresanje se može sprovesti i bez prisustva svjedoka ako bi prisustvo pretresanju izložilo svjedoke riziku od fizičkih povreda ili ako prisustvo svjedoka nije moguće odmah obezbijediti, a postoji opasnost od odlaganja. Razlozi za pretresanje bez prisustva svjedoka moraju se naznačiti u 
zapisniku.</p>
<p class="normal">(5) Ovlašćeni policijski službenik može, bez naredbe za 
pretresanje i bez prisustva svjedoka, sprovesti pretresanje lica prilikom izvršenja 
naredbe o prinudnom dovođenju ili prilikom lišenja slobode, ako postoji sumnja da 
lice posjeduje oružje ili oruđe za napad ili ako postoji sumnja da će lice 
odbaciti, sakriti ili uništiti predmete koje treba od njega oduzeti kao dokaz u 
krivičnom postupku.</p>
<p class="normal">(6) Ako postoje osnovi sumnje da je izvršeno krivično djelo za 
koje se goni po službenoj dužnosti, ovlašćeni policijski službenik može, bez 
naredbe suda i bez prisustva svjedoka, izvršiti pretresanje prevoznih sredstava, 
putnika, prtljaga i drugih pokretnih stvari, osim stvari iz člana 75 stav 2 ovog 
zakonika.</p>
<p class="normal">(7) Kad ovlašćeni policijski službenik vrši pretresanje bez 
naredbe za pretresanje dužan je da o tome odmah podnese izvještaj sudiji za 
istragu.</p>
<p class="wyq110---naslov-clana"><a name="str_100"></a>Pravno nevaljani dokazi</p>
<p class="clan"><a name="clan_84"></a>Član 84</p>
<p class="normal">Ako je pretresanje izvršeno suprotno odredbama člana 76, člana 
80 stav 1, člana 81 stav 3 i člana 83 ovog zakonika, zapisnici o pretresanju i 
dokazi pribavljeni pretresanjem ne mogu se koristiti kao dokaz u krivičnom 
postupku.</p>
<p class="wyq100---naslov-grupe-clanova-kurziv"><a name="str_101"></a>2. PRIVREMENO ODUZIMANjE PREDMETA I IMOVINSKE KORISTI</p>
<p class="wyq110---naslov-clana"><a name="str_102"></a>Privremeno oduzimanje predmeta i imovinske koristi</p>
<p class="clan"><a name="clan_85"></a>Član 85</p>
<p class="normal">(1) Predmeti koji se po Krivičnom zakoniku imaju oduzeti ili 
mogu poslužiti kao dokaz u krivičnom postupku, na predlog državnog tužioca, 
rješenjem suda će se privremeno oduzeti i predati na čuvanje sudu ili će se na 
drugi način obezbijediti njihovo čuvanje.</p>
<p class="normal">(2) Rješenje o privremenom oduzimanju predmeta sadrži:</p>
<p class="normal">1) naziv suda koji donosi rješenje;</p>
<p class="normal">2) pravni osnov za privremeno oduzimanje predmeta;</p>
<p class="normal">3) označenje i opis predmeta koji će se privremeno oduzeti;</p>
<p class="normal">4) ime i prezime lica od kojeg se predmet privremeno oduzima i 
mjesto na kojem, odnosno u kojem treba privremeno oduzeti određeni predmet.</p>
<p class="normal">(3) Lice koje drži predmete iz stava 1 ovog člana dužno je da 
ih preda. Lice koje odbije da preda predmete može se kazniti novčanom kaznom do 
1.000 €, a u slučaju daljeg odbijanja može se zatvoriti. Zatvor traje do predaje 
predmeta ili do završetka krivičnog postupka, a najduže dva mjeseca. Na isti 
način postupiće se prema službenom ili odgovornom licu u državnom organu, 
privrednom društvu ili drugom pravnom licu.</p>
<p class="normal">(4) Odredbe st. 1 i 3 ovog člana odnose se i na podatke koji 
se čuvaju u uređajima za automatsku, odnosno elektronsku obradu podataka i 
medije u kojima se ti podaci čuvaju, koji se na zahtjev suda moraju predati u 
čitljivom i razumljivom obliku. Sud i drugi organi pridržavaće se propisa o čuvanju 
tajnosti podataka.</p>
<p class="normal">(5) Privremenom oduzimanju ne podliježu:</p>
<p class="normal">1) spisi i druge isprave državnih organa čije bi objavljivanje 
povrijedilo obavezu čuvanja tajnih podataka u smislu propisa kojima se uređuje 
tajnost podataka, dok nadležni organ ne odluči drukčije;</p>
<p class="normal">2) pisma okrivljenog braniocu ili licima iz člana 109 stav 1 
tač. 1, 2 i 3 ovog zakonika, osim ako ih okrivljeni dobrovoljno preda;</p>
<p class="normal">3) zapisi, izvodi iz registra i slične isprave koje se nalaze 
kod lica iz člana 108 tačka 3 ovog zakonika, a koje su ona sačinila o činjenicama 
koje su saznali od okrivljenog u obavljanju svog zanimanja, čijim objavljivanjem bi 
bila povrijeđena dužnost čuvanja profesionalne tajne.</p>
<p class="normal">(6) Zabrana iz stava 5 tačka 2 ovog člana ne primjenjuje se u 
odnosu na branioca ili lice oslobođeno obaveze svjedočenja u skladu sa članom 109 
stav 1 ovog zakonika, ako postoji osnovana sumnja da su pomagali okrivljenom u 
izvršenju krivičnog djela ili su mu pružili pomoć poslije izvršenog krivičnog 
djela ili su postupili kao prikrivači.</p>
<p class="normal">(7) Rješenje iz stava 3 ovog člana donosi u toku istrage sudija 
za istragu, a nakon podizanja optužnice predsjednik vijeća.</p>
<p class="normal">(8) O žalbi protiv rješenja iz st. 2 i 3 ovog člana odlučuje 
vijeće iz člana 24 stav 7 ovog zakonika. Žalba protiv rješenja o zatvoru ne 
zadržava izvršenje.</p>
<p class="normal">(9) Ovlašćeni policijski službenik može oduzeti predmete iz 
stava 1 ovog člana kad postupa u skladu sa čl. 257 i 263 ovog zakonika ili kad 
izvršava odluku suda.</p>
<p class="normal">(10) Prilikom oduzimanja predmeta naznačiće se gdje su 
pronađeni i opisaće se, a po potrebi će se i na drugi način obezbijediti 
utvrđivanje njihove istovjetnosti. Za oduzete predmete izdaće se potvrda.</p>
<p class="normal">(11) Mjere iz stava 3 ovog člana ne mogu se primijeniti prema 
osumnjičenom, odnosno okrivljenom ili licima koja su oslobođena dužnosti 
svjedočenja.</p>
<p class="normal">(12) Na privremeno oduzimanje imovinske koristi primjenjuje se 
odredba člana 481 ovog zakonika.</p>
<p class="wyq110---naslov-clana"><a name="str_103"></a>Uskraćivanje pokazivanja ili izdavanja spisa</p>
<p class="clan"><a name="clan_86"></a>Član 86</p>
<p class="normal">(1) Državni organi mogu uskratiti pokazivanje ili izdavanje 
svojih spisa i drugih isprava, ako smatraju da bi objavljivanje njihove sadržine 
štetilo javnom interesu, osim u slučaju oduzimanja imovine stečene kriminalnom djelatnošću. Ako je 
uskraćeno pokazivanje ili davanje spisa i drugih isprava, konačnu odluku donosi 
vijeće iz člana 24 stav 7 ovog zakonika.</p>
<p class="normal">(2) Privredna društva ili druga pravna lica mogu zahtijevati 
da se ne objave podaci koji se odnose na njihovo poslovanje. O zahtjevu odlučuje 
vijeće iz člana 24 stav 7 ovog zakonika.</p>
<p class="wyq110---naslov-clana"><a name="str_104"></a>Popisivanje i pečaćenje spisa</p>
<p class="clan"><a name="clan_87"></a>Član 87</p>
<p class="normal">(1) Privremeno oduzeti spisi koji mogu da posluže kao dokaz 
biće popisani. Ako to nije moguće, spisi će se staviti u omot i zapečatiti. 
Vlasnik spisa može na omot staviti i svoj pečat.</p>
<p class="normal">(2) Lice od koga su spisi oduzeti pozvaće se da prisustvuje 
otvaranju omota. Ako se ono ne odazove pozivu ili je odsutno, omot će se 
otvoriti, a spisi pregledati i popisati u njegovom odsustvu.</p>
<p class="normal">(3) Prilikom pregledanja spisa mora se voditi računa da njihov 
sadržaj ne saznaju neovlašćena lica.</p>
<p class="wyq110---naslov-clana"><a name="str_105"></a>Privremeno oduzimanje pisama, telegrama i drugih pošiljki</p>
<p class="clan"><a name="clan_88"></a>Član 88</p>
<p class="normal">(1) Na zahtjev državnog tužioca sudija za istragu može 
narediti da poštanska, druga privredna društva i pravna lica registrovana za 
prenos informacija zadrže i da mu uz potvrdu prijema, predaju pisma, telegrame i 
druge pošiljke koje su upućene osumnjičenom ili okrivljenom ili koje oni šalju, ako 
postoje okolnosti zbog kojih se osnovano može očekivati da će ove pošiljke 
poslužiti kao dokaz u postupku.</p>
<p class="normal">(2) Pošiljke otvara sudija za istragu u prisustvu dva svjedoka. 
Prilikom otvaranja paziće se da se ne povrijede pečati, a omoti i adrese će se 
sačuvati. O otvaranju će se sastaviti zapisnik.</p>
<p class="normal">(3) Sudija za istragu o sadržaju pisama, telegrama i drugih 
pošiljki obavještava državnog tužioca i na njegov zahtjev mu dostavlja njihovu 
kopiju i primjerak zapisnika iz stava 2 ovog člana.</p>
<p class="normal">(4) Ako interesi postupka dozvoljavaju, sadržaj pošiljke može se 
saopštiti u cjelini ili djelimično osumnjičenom ili okrivljenom, odnosno licu kome 
je upućena, a može mu se pošiljka i predati. Ako je osumnjičeni ili okrivljeni 
odsutan, pošiljka će se vratiti pošiljaocu, ako se to ne protivi interesima 
postupka.</p>
<p class="wyq110---naslov-clana"><a name="str_106"></a>Pribavljanje podataka od nadležnog državnog organa za privremenu 
obustavu novčanih transakcija</p>
<p class="clan"><a name="clan_89"></a>Član 89</p>
<p class="normal">(1) Državni tužilac može zahtijevati da nadležni državni organ 
obavi kontrolu poslovanja određenih lica i da mu dostavi dokumentaciju i podatke 
koji mogu poslužiti kao dokaz o krivičnom djelu ili imovini pribavljenoj 
krivičnim djelom, kao i obavještenja o sumnjivim novčanim transakcijama.</p>
<p class="normal">(2) Državni tužilac može zahtijevati da nadležni organ ili 
organizacija privremeno obustavi isplatu, odnosno izdavanje sumnjivog novca, 
hartija od vrijednosti ili predmeta, najduže šest mjeseci.</p>
<p class="normal">(3) U zahtjevu iz st. 1 i 2 ovog člana državni tužilac će 
bliže označiti sadržaj mjere ili radnje koju zahtijeva.</p>
<p class="normal">(4) Na predlog državnog tužioca sud može donijeti rješenje o 
privremenoj obustavi izvršenja određene novčane transakcije za koju postoji 
osnovana sumnja da predstavlja krivično djelo ili da je namijenjena izvršenju, 
odnosno prikrivanju krivičnog djela ili dobiti ostvarene krivičnim djelom.</p>
<p class="normal">(5) Rješenjem iz stava 4 ovog člana sud će odrediti da se 
novčana sredstva u njihovom žiralnom ili gotovinskom obliku privremeno oduzmu i 
polože na poseban račun radi čuvanja do pravosnažnog okončanja krivičnog postupka, 
odnosno dok se ne steknu uslovi za njihovo vraćanje.</p>
<p class="normal">(6) Protiv rješenja iz stava 4 ovog člana žalbu mogu podnijeti 
stranke i branilac, odnosno žalbu može uložiti vlasnik novčanih sredstava ili 
njegov punomoćnik, odnosno pravno lice od koga su novčana sredstva privremeno 
oduzeta. O žalbi odlučuje vijeće iz člana 24 stav 7 ovog zakonika.</p>
<p class="wyq110---naslov-clana"><a name="str_107"></a>Privremeno oduzimanje imovine i finansijska istraga radi 
proširenog oduzimanja imovine</p>
<p class="clan"><a name="clan_90***"></a>Član 90***</p>
<p class="normal" align="center"><i>(prestalo da važi)</i></p>
<p class="wyq110---naslov-clana"><a name="str_108"></a>Sadržaj zahtjeva i odlučivanje o zahtjevu za određivanje privremenog oduzimanja predmeta ili imovinske koristi</p>
<p class="clan"><a name="clan_90a"></a>Član 90a</p>
<p class="normal">(1) O privremenom oduzimanju predmeta ili imovinske koristi odlučuje sudija za istragu, odmah ili u roku od osam dana od dana prijema zahtjeva, odnosno predsjednik vijeća pred kojim se održava glavni pretres. O žalbi protiv rješenja odlučuje vijeće iz člana 24 stav 7 ovog zakonika.</p>
<p class="normal">(2) Postupak za određivanje privremenog oduzimanja predmeta ili imovinske koristi iz stava 1 ovog člana, pokreće državni tužilac zahtjevom iz stava 1 ovog člana.</p>
<p class="normal">(3) Zahtjev državnog tužioca iz stava 2 ovog člana sadrži: opis predmeta ili imovinske koristi; podatke o licu koje te predmete ili imovinsku korist posjeduje; razloge za sumnju da su predmeti odnosno imovinska korist nezakonito stečeni i razloge za vjerovatnoću da će do kraja krivičnog postupka biti znamo otežano ili onemogućeno oduzimanje predmeta ili imovinske koristi.</p>
<p class="normal">(4) Ako sud odbije zahtjev iz stava 1 ovog člana, rješenje o odbijanju se neće dostavljati licu iz stava 3 ovog člana.</p>
<p class="wyq110---naslov-clana"><a name="str_109"></a>Sadržaj rješenja o privremenom oduzimanju predmeta ili imovinske koristi i žalba na rješenje</p>
<p class="clan"><a name="clan_90b"></a>Član 90b</p>
<p class="normal">(1) U rješenju o privremenom oduzimanju predmeta ili imovinske koristi sud će označiti vrstu i vrijednost predmeta, iznos imovinske koristi i vrijeme na koje se oduzimaju.</p>
<p class="normal">(2) U rješenju iz stava 1 ovog člana, sud može odrediti da se privremeno oduzimanje ne odnosi na predmete ili imovinsku korist koje treba izuzeti primjenom pravila o zaštiti savjesnog sticaoca.</p>
<p class="normal">(3) Žalba protiv rješenja iz stava 1 ovog člana, ne odlaže izvršenje.</p>
<p class="normal">(4) Obrazloženo rješenje iz stava 1 ovog člana, sud će dostaviti licu na koje se rješenje odnosi, banci ili drugoj organizaciji nadležnoj za platni promet, a po potrebi i drugim licima i državnim organima.</p>
<p class="wyq110---naslov-clana"><a name="str_110"></a>Zakazivanje ročišta i odluke po žalbi</p>
<p class="clan"><a name="clan_90v"></a>Član 90v</p>
<p class="normal">(1) Ako bude izjavljena žalba protiv rješenja o privremenom oduzimanju predmeta ili imovinske koristi, vijeće iz člana 24 stav 7 ovog zakonika zakazaće ročište na koje će pozvati lice na koje se odnosi rješenje, njegovog branioca i državnog tužioca.</p>
<p class="normal">(2) Ročište iz stava 1 ovog člana, održaće se u roku od 30 dana od dana podnošenja žalbe. Na tom ročištu saslušaće se pozvana lica. Njihov nedolazak ne sprječava održavanje ročišta.</p>
<p class="normal">(3) Vijeće će rješenje iz stava 1 ovog člana ukinuti ako osumnjičeni, odnosno okrivljeni vjerodostojnim ispravama dokaže zakonitost porijekla predmeta ili imovinske koristi ili ako u nedostatku vjerodostojnih isprava učini vjerovatnim da su predmeti ili imovinska korist stečeni zakonito.</p>
<p class="normal">(4) Vijeće će rješenje iz stava 1 ovog člana preinačiti ako se, u skladu sa stavom 3 ovog člana, dokaže ili učini vjerovatnim daje predmet ili dio imovinske koristi koji su privremeno oduzeti zakonitog porijekla."</p>
<p class="normal">&nbsp;</p>
<p class="wyq110---naslov-clana"><a name="str_111"></a>Sadržaj zahtjeva i odlučivanje o zahtjevu za određivanje 
privremenog oduzimanja predmeta, imovinske koristi ili imovine</p>
<p class="clan"><a name="clan_91"></a>Član 91</p>
<p class="normal">(1) O privremenom oduzimanju predmeta, imovinske koristi ili 
imovine odlučuje sudija za istragu odmah ili u roku od osam dana od dana prijema 
zahtjeva, odnosno predsjednik vijeća pred kojim se održava glavni pretres. O 
žalbama protiv rješenja odlučuje vijeće iz člana 24 stav 7 ovog zakonika.</p>
<p class="normal">(2) Postupak za određivanje privremenog oduzimanja predmeta, 
imovinske koristi ili imovine iz stava 1 ovog člana pokreće državni tužilac.</p>
<p class="normal">(3) Zahtjev državnog tužioca iz stava 2 ovog člana sadrži: 
opis predmeta, imovinske koristi ili imovine; podatke o licu koje te predmete, 
imovinsku korist ili imovinu posjeduje; razloge za sumnju da su predmeti, 
imovinska korist odnosno imovina nezakonito stečeni i razloge za vjerovatnoću da 
će do kraja krivičnog postupka biti znatno otežano ili onemogućeno oduzimanje 
predmeta, imovinske koristi ili imovine.</p>
<p class="normal">(4) Ako sud odbije zahtjev iz stava 1 ovog člana, rješenje o 
odbijanju se neće dostavljati licu iz stava 3 ovog člana.</p>
<p class="wyq110---naslov-clana"><a name="str_112"></a>Sadržaj rješenja o privremenom oduzimanju predmeta, imovinske 
koristi i imovine i žalba na rješenje</p>
<p class="clan"><a name="clan_92"></a>Član 92</p>
<p class="normal">(1) U rješenju o privremenom oduzimanju predmeta, imovinske 
koristi ili imovine sud će označiti vrstu i vrijednost predmeta, imovine, iznos 
imovinske koristi i vrijeme na koje se oduzimaju.</p>
<p class="normal">(2) U rješenju iz stava 1 ovog člana sud može odrediti da se 
privremeno oduzimanje ne odnosi na predmete, imovinsku korist ili imovinu koje 
treba izuzeti primjenom pravila o zaštiti savjesnog sticaoca.</p>
<p class="normal">(3) Žalba protiv rješenja iz stava 1 ovog člana ne odlaže 
izvršenje.</p>
<p class="normal">(4) Obrazloženo rješenje iz stava 1 ovog člana sud će dostaviti 
licu na koje se rješenje odnosi, banci ili drugoj organizaciji nadležnoj za 
platni promet, a po potrebi i drugim licima i državnim organima.</p>
<p class="wyq110---naslov-clana"><a name="str_113"></a>Zakazivanje ročišta i odluke po žalbi</p>
<p class="clan"><a name="clan_93"></a>Član 93</p>
<p class="normal">(1) Ako bude izjavljena žalba protiv rješenja o privremenom 
oduzimanju predmeta, imovinske koristi ili imovine, vijeće iz člana 24 stav 7 
ovog zakonika zakazaće ročište na koje će pozvati lice na koje se odnosi 
rješenje, njegovog branioca i državnog tužioca.</p>
<p class="normal">(2) Ročište iz stava 1 ovog člana održaće se u roku od 30 dana 
od dana podnošenja žalbe. Na tom ročištu saslušaće se pozvana lica. Njihov 
nedolazak ne sprječava održavanje ročišta.</p>
<p class="normal">(3) Vijeće će rješenje iz stava 1 ovog člana ukinuti ako 
osumnjičeni, odnosno okrivljeni vjerodostojnim ispravama dokaže zakonitost 
porijekla predmeta, imovinske koristi ili imovine ili ako u nedostatku 
vjerodostojnih isprava učini vjerovatnim da predmeti, imovinska korist ili 
imovina su stečeni zakonito.</p>
<p class="normal">(4) Vijeće će rješenje iz stava 1 ovog člana preinačiti ako se, 
u skladu sa stavom 3 ovog člana, dokaže ili učini vjerovatnim da je predmet, dio 
imovinske koristi ili imovine koji su privremeno oduzeti zakonitog porijekla.</p>
<p class="wyq110---naslov-clana"><a name="str_114"></a>Trajanje privremenog oduzimanja predmeta, imovinske koristi i 
imovine</p>
<p class="clan"><a name="clan_94"></a>Član 94</p>
<p class="normal">(1) Privremeno oduzimanje predmeta, imovinske koristi ili 
imovine može trajati najduže dok vijeće iz člana 24 stav 7 ovog zakonika ne 
odluči o zahtjevu državnog tužioca iz člana 486 ovog zakonika.</p>
<p class="normal">(2) Ako je privremeno oduzimanje iz stava 1 ovog člana određeno 
u izviđaju, ukinuće se po službenoj dužnosti ako istraga ne započne u roku od 
šest mjeseci od dana donošenja rješenja o privremenom oduzimanju.</p>
<p class="normal">(3) Prije isteka vremena iz st. 1 i 2 ovog člana, rješenje o 
privremenom oduzimanju predmeta, imovinske koristi ili imovine sud može ukinuti 
po službenoj dužnosti ili na zahtjev državnog tužioca ili zainteresovanog lica, 
ako se pokaže da nije potrebna ili opravdana s obzirom na težinu krivičnog 
djela, imovinske prilike lica na koje se odnosi ili prilike lica koje je po 
zakonu ono dužno da izdržava i okolnosti slučaja koje pokazuju da oduzimanje 
predmeta, imovinske koristi ili imovine neće biti onemogućeno ili znatno otežano 
do završetka krivičnog postupka.</p>
<p class="wyq110---naslov-clana"><a name="str_115"></a>Izvršenje rješenja o privremenom oduzimanju predmeta, imovinske 
koristi ili imovine</p>
<p class="clan"><a name="clan_95"></a>Član 95</p>
<p class="normal">(1) Rješenje o privremenom oduzimanju predmeta, imovinske 
koristi ili imovine izvršava sud nadležan za sprovođenje izvršenja, u skladu sa 
zakonom kojim se uređuje izvršni postupak.</p>
<p class="normal">(2) Za sporove koji nastanu povodom izvršenja nadležan je sud 
iz stava 1 ovog člana.</p>
<p class="normal">(3) Danom otvaranja stečajnog postupka prema pravnom licu kod 
koga se nalaze predmeti, imovinska korist ili imovina koji su privremeno oduzeti 
stiču se uslovi za podnošenje izlučne tužbe u pogledu tih predmeta, imovinske 
koristi ili imovine, kao o dospjelim iznosima.</p>
<p class="wyq110---naslov-clana"><a name="str_116"></a>Privremeno upravljanje imovinom i sredstvima</p>
<p class="clan"><a name="clan_96"></a>Član 96</p>
<p class="normal">Imovinom i sredstvima koji su privremeno oduzeti upravlja 
nadležni državni organ, u skladu sa zakonom kojim je uređeno staranje o 
privremeno i trajno oduzetoj imovini.</p>
<p class="wyq110---naslov-clana"><a name="str_117"></a>Vraćanje privremeno oduzetih predmeta i imovinske koristi</p>
<p class="clan"><a name="clan_97"></a>Član 97</p>
<p class="normal">Predmeti i imovinska korist koji su u toku krivičnog postupka privremeno oduzeti vratiće se vlasniku, odnosno držaocu, ako postupak bude obustavljen ili ako bude donijeta pravosnažna oslobađajuća presuda ili presuda kojom se optuženi oslobađa od optužbe, a ne postoje razlozi za njihovo oduzimanje iz člana 477 ovog zakonika. Predmeti i imovinska korist će se vratiti vlasniku, odnosno držaocu i prije okončanja krivičnog postupka, ako prestanu razlozi za njihovo oduzimanje.</p>
<p class="wyq100---naslov-grupe-clanova-kurziv"><a name="str_118"></a>3. POSTUPANjE SA SUMNjIVIM STVARIMA</p>
<p class="wyq110---naslov-clana"><a name="str_119"></a>Oglašavanje sumnjivih stvari</p>
<p class="clan"><a name="clan_98"></a>Član 98</p>
<p class="normal">(1) Ako se kod osumnjičenog ili okrivljenog nađe tuđa stvar, a 
ne zna se čija je, organ koji vodi postupak opisaće tu stvar i opis objaviti u 
dnevnim novinama. U oglasu će se pozvati vlasnik da se javi u roku od jedne 
godine od dana objavljivanja oglasa, uz napomenu da će se u suprotnom stvar 
prodati. Novac dobijen prodajom unosi se u poseban razdjel budžeta za rad sudova.</p>
<p class="normal">(2) Ako je stvar podložna kvarenju ili je njeno čuvanje vezano sa 
znatnim troškovima, ona će se prodati u skladu sa zakonom kojim se uređuje 
izvršni postupak, a novac predati na čuvanje u sudski depozit.</p>
<p class="normal">(3) Po odredbi stava 2 ovog člana postupiće se i kad stvar 
pripada odbjeglom ili nepoznatom učiniocu krivičnog djela.</p>
<p class="wyq110---naslov-clana"><a name="str_120"></a>Odlučivanje o sumnjivim stvarima</p>
<p class="clan"><a name="clan_99"></a>Član 99</p>
<p class="normal">(1) Ako se u roku od jedne godine niko ne javi za stvari ili 
za novac dobijen od prodaje stvari iz člana 98 ovog zakonika, donijeće se 
rješenje da stvar postaje državna svojina, odnosno da se novac unese u budžet.</p>
<p class="normal">(2) Vlasnik stvari ima pravo da u parnici traži povraćaj 
stvari ili novca dobijenog od prodaje stvari. Zastarijevanje ovog prava počinje da 
teče od dana objavljivanja oglasa.</p>
<p class="wyq100---naslov-grupe-clanova-kurziv"><a name="str_121"></a>4. SASLUŠANjE OKRIVLjENOG</p>
<p class="wyq110---naslov-clana"><a name="str_122"></a>Pouka o pravima i način saslušanja okrivljenog</p>
<p class="clan"><a name="clan_100"></a>Član 100</p>
<p class="normal">(1) Kad se okrivljeni prvi put saslušava, pitaće se za ime i 
prezime, jedinstveni matični broj, nadimak, ako ga ima, ime i prezime roditelja, 
djevojačko porodično ime majke, gdje je rođen, gdje stanuje, dan, mjesec i 
godinu rođenja, čiji je državljanin, da li razumije crnogorski jezik i koji je 
njegov jezik, kojeg je zanimanja, kakve su mu porodične prilike, da li je pismen, 
koju je školu završio, kakvog je imovnog stanja, da li je, kad i zašto osuđivan, 
da li je i kad je izrečenu kaznu izdržao, da li se protiv njega vodi postupak za 
drugo krivično djelo, a ako je maloljetan, ko mu je zakonski zastupnik.</p>
<p class="normal">(2) Okrivljeni će se upozoriti da je dužan da se odazove pozivu 
i da odmah saopšti svaku promjenu adrese ili namjeru da promijeni boravište, kao 
i na posljedice ako po tome ne postupi. Nakon toga okrivljenom će se saopštiti 
prava iz člana 8 stav 2 i člana 12 stav 3 ovog zakonika, zašto se okrivljuje, 
osnovi sumnje koji stoje protiv njega, da nije dužan da iznese odbranu, niti da 
odgovara na postavljena pitanja i da njegov iskaz može biti korišćen kao dokaz u 
postupku i bez njegove saglasnosti i pozvaće se da, ako želi, iznese odbranu.</p>
<p class="normal">(3) Izjašnjenje okrivljenog o pravima iz stava 2 ovog člana 
zapisnički će se konstatovati, a okrivljeni će izjašnjenje potvrditi potpisom.</p>
<p class="normal">(4) Okrivljeni se saslušava usmeno. Okrivljeni ima pravo da se 
prilikom saslušanja koristi svojim zabilješkama.</p>
<p class="normal">(5) Prilikom saslušanja treba okrivljenom omogućiti da se u 
neometanom izlaganju izjasni o svim okolnostima koje ga terete i da iznese 
činjenice koje mu služe za odbranu.</p>
<p class="normal">(6) Kad okrivljeni završi svoj iskaz, postaviće mu se pitanja 
ukoliko je potrebno da se popune praznine ili otklone protivrječnosti i 
nejasnoće u njegovom izlaganju.</p>
<p class="normal">(7) Okrivljeni se saslušava uz puno uvažavanje njegove ličnosti.</p>
<p class="normal">(8) Prema okrivljenom ne smiju se upotrijebiti sila, prijetnja, 
obmana, iznuda, iznurivanje ili druga sredstva iz člana 154 stav 5 ovog zakonika, 
da bi se došlo do njegove izjave, priznanja ili činjenja koje bi se protiv njega 
moglo upotrijebiti kao dokaz.</p>
<p class="normal">(9) Okrivljeni može biti saslušan u odsustvu branioca, ako se 
izričito odrekao tog prava, a odbrana nije obavezna, ako branilac nije prisutan 
iako je obaviješten o saslušanju saglasno članu 282 ovog zakonika, a ne postoji 
mogućnost da okrivljeni uzme drugog branioca ili ako za prvo saslušanje okrivljeni 
nije obezbijedio prisustvo branioca ni u roku od 24 časa od časa kad je poučen o 
ovom pravu u skladu sa članom 12 stav 3 ovog zakonika, osim u slučaju obavezne 
odbrane.</p>
<p class="normal">(10) Ako je postupljeno suprotno odredbama st. 8 i 9 ovog člana 
ili okrivljeni nije poučen o pravima iz stava 2 ovog člana ili ako izjave 
okrivljenog iz stava 9 ovog člana o potrebi prisustvovanja branioca nijesu unesene 
u zapisnik, takav iskaz se ne može koristiti kao dokaz u krivičnom postupku.</p>
<p class="wyq110---naslov-clana"><a name="str_123"></a>Način saslušanja</p>
<p class="clan"><a name="clan_101"></a>Član 101</p>
<p class="normal">(1) Okrivljenom treba postavljati pitanja jasno, razgovjetno i 
određeno, tako da ih može potpuno razumjeti. U saslušanju se ne smije polaziti od 
pretpostavke da je okrivljeni priznao nešto što nije priznao, niti se smiju 
postavljati pitanja u kojima je već sadržano kako na njih treba odgovarati.</p>
<p class="normal">(2) Ako se docniji iskazi okrivljenog razlikuju od ranijih, a 
naročito ako okrivljeni opozove svoje priznanje, sud će ga pozvati da iznese 
razloge zašto je dao različite iskaze, odnosno zašto je opozvao priznanje.</p>
<p class="wyq110---naslov-clana"><a name="str_124"></a>Suočenje</p>
<p class="clan"><a name="clan_102"></a>Član 102</p>
<p class="normal">(1) Okrivljeni može biti suočen sa svjedokom ili drugim 
okrivljenim, ako se njihovi iskazi ne slažu u pogledu važnih činjenica.</p>
<p class="normal">(2) Suočeni će se postaviti jedan prema drugom i od njih 
zahtijevati da jedan drugom ponove svoje iskaze o svakoj spornoj okolnosti i da 
raspravljaju o istinitosti onoga što su iskazali. Tok suočenja i izjave pri kojima 
su suočeni konačno ostali sud će unijeti u zapisnik.</p>
<p class="normal">(3) Radnja suočenja se može audio ili audiovizuelno snimati, o 
čemu će se sačiniti propis audio zapisa.</p>
<p class="wyq110---naslov-clana"><a name="str_125"></a>Prepoznavanje lica ili predmeta</p>
<p class="clan"><a name="clan_103"></a>Član 103</p>
<p class="normal">(1) Ako je potrebno da se utvrdi da li okrivljeni prepoznaje 
određeno lice ili predmet, koje je prethodno opisao, pokazaće mu se to lice, 
zajedno sa drugim njemu nepoznatim licima čije su osnovne fizičke osobine slične 
onima kakve je opisao, odnosno taj predmet, zajedno sa predmetima iste ili 
slične vrste, nakon čega će se zatražiti da izjavi da li lice ili predmet 
prepoznaje sa sigurnošću i da, u slučaju potvrdnog odgovora, na prepoznato lice 
ili predmet ukaže.</p>
<p class="normal">(2) U izviđaju i istrazi prepoznavanje sprovodi državni tužilac 
koji će prethodno poučiti okrivljenog o pravima iz člana 100 stav 2 ovog 
zakonika.</p>
<p class="normal">(3) Radnja prepoznavanja će se obaviti tako da lice koje je 
predmet prepoznavanja ne može da vidi okrivljenog, niti okrivljeni može da vidi to 
lice prije nego što se pristupi prepoznavanju.</p>
<p class="normal">(4) O toku prepoznavanja i izjavama okrivljenog sastavlja se 
zapisnik i sačinjava zajednički foto snimak lica ili predmeta koji se prepoznaju, 
a po potrebi se može izvršiti i audio ili audiovizuelno snimanje.</p>
<p class="wyq110---naslov-clana"><a name="str_126"></a>Bilježenje iskaza okrivljenog</p>
<p class="clan"><a name="clan_104"></a>Član 104</p>
<p class="normal">(1) Iskaz okrivljenog unosi se u zapisnik u obliku 
pripovijedanja, a postavljena pitanja i odgovori na njih unijeće se u zapisnik samo 
kad se odnose na krivičnu stvar.</p>
<p class="normal">(2) Okrivljenom se može dozvoliti da svoj iskaz sam kazuje u 
zapisnik.</p>
<p class="normal">(3) Iskaz okrivljenog se može audio, odnosno audiovizuelno 
snimiti, o čemu će se sačiniti prepis audio zapisa. Snimak iskaza okrivljenog 
predstavlja sastavni dio zapisnika o saslušanju okrivljenog i može se koristiti kao 
dokaz. Kopija zapisnika ili snimka izdaće se okrivljenom ako to zahtijeva.</p>
<p class="wyq110---naslov-clana"><a name="str_127"></a>Priznanje okrivljenog i dalje prikupljanje dokaza</p>
<p class="clan"><a name="clan_105"></a>Član 105</p>
<p class="normal">(1) Kad okrivljeni priznaje izvršenje krivičnog djela, organ 
koji vodi postupak dužan je da i dalje prikuplja dokaze o krivičnom djelu.</p>
<p class="normal">(2) Izuzetno od stava 1 ovog člana, organ koji vodi postupak 
može odlučiti da ne prikuplja dokaze o krivičnom djelu kad je priznanje potpuno, 
jasno i istinito.</p>
<p class="wyq110---naslov-clana"><a name="str_128"></a>Saslušavanje okrivljenog preko tumača</p>
<p class="clan"><a name="clan_106"></a>Član 106</p>
<p class="normal">(1) Saslušanje okrivljenog obaviće se preko tumača u slučajevima 
predviđenim ovim zakonikom.</p>
<p class="normal">(2) Ako je okrivljeni lice sa oštećenjem sluha, postavljaće mu se pitanja pisano, a 
ako je lice sa oštećenim govorom, pozvaće se da pisano odgovara. Ako se saslušanje ne može obaviti na 
ovaj način, pozvaće se kao tumač lice koje se sa okrivljenim može sporazumjeti.</p>
<p class="normal">(3) Ako tumač nije ranije zaklet, položiće zakletvu da će 
vjerno prenijeti pitanja koja se okrivljenom upućuju i izjave koje on bude davao.</p>
<p class="normal">(4) Odredbe ovog zakonika koje se odnose na vještake shodno se 
primjenjuju na tumače.</p>
<p class="wyq100---naslov-grupe-clanova-kurziv"><a name="str_129"></a>5. SVJEDOK</p>
<p class="wyq110---naslov-clana"><a name="str_130"></a>Lica koja mogu biti saslušana kao svjedoci</p>
<p class="clan"><a name="clan_107"></a>Član 107</p>
<p class="normal">(1) Kao svjedoci pozivaju se lica za koja je vjerovatno da će 
moći da daju obavještenja o krivičnom djelu i učiniocu i o drugim važnim 
okolnostima.</p>
<p class="normal">(2) Oštećeni, oštećeni kao tužilac i privatni tužilac mogu se 
saslušati kao svjedoci.</p>
<p class="normal">(3) Svako lice koje se kao svjedok poziva dužno je da se 
odazove pozivu, a ako ovim zakonikom nije drukčije određeno, dužno je i da 
svjedoči.</p>
<p class="wyq110---naslov-clana"><a name="str_131"></a>Lica koja ne mogu biti saslušana kao svjedoci</p>
<p class="clan"><a name="clan_108"></a>Član 108</p>
<p class="normal">Ne može se saslušati kao svjedok:</p>
<p class="normal">1) lice koje bi svojim iskazom povrijedilo dužnost čuvanja 
tajnih podataka u smislu propisa kojima se uređuje tajnost podataka, dok ga 
nadležni organ ne oslobodi te dužnosti;</p>
<p class="normal">2) branilac okrivljenog o onome što mu je okrivljeni kao svom 
braniocu povjerio;</p>
<p class="normal">3) lice koje bi svojim iskazom povrijedilo dužnost čuvanja 
profesionalne tajne (vjerski ispovjednik, advokat, zdravstveni radnik i drugi 
zaposleni u zdravstvu, novinar, kao i druga lica), osim ako je oslobođeno te 
dužnosti posebnim propisom ili izjavom lica u čiju je korist ustanovljeno čuvanje 
tajne;</p>
<p class="normal">4) maloljetno lice koje, s obzirom na uzrast i duševnu 
razvijenost, nije sposobno da shvati značaj prava da ne mora da svjedoči.</p>
<p class="wyq110---naslov-clana"><a name="str_132"></a>Lica oslobođena od dužnosti svjedočenja</p>
<p class="clan"><a name="clan_109"></a>Član 109</p>
<p class="normal">(1) Ako ovim zakonikom nije drukčije određeno, oslobođeni su 
od dužnosti svjedočenja:</p>
<p class="normal">1) bračni drug okrivljenog i lice sa kojim okrivljeni živi u 
vanbračnoj zajednici;</p>
<p class="normal">2) srodnici okrivljenog po krvi u pravoj liniji, srodnici u 
pobočnoj liniji zaključno do trećeg stepena, kao i srodnici po tazbini zaključno 
do drugog stepena;</p>
<p class="normal">3) usvojenik i usvojilac okrivljenog, odnosno hranilac i hranjenik okrivljenog.</p>
<p class="normal">(2) Oslobađanje od dužnosti svjedočenja iz stava 1 ovog člana ne 
odnosi se na lica koja su pozvana da svjedoče u postupku za krivično djelo 
zapuštanje i zlostavljanje maloljetnog lica, nasilje u porodici ili u porodičnoj 
zajednici i rodoskrvnjenje, kad je oštećeno maloljetno lice.</p>
<p class="normal">(3) Organ koji vodi postupak dužan je da lica iz stava 1 ovog člana, prije njihovog saslušanja ili čim sazna za njihov odnos sa okrivljenim, upozori da ne moraju svjedočiti. Lica iz stava 1 ovog člana će se upozoriti da će se njihov iskaz, ako odluče da svjedoče, bez obzira na njihovu kasniju odluku, moći koristiti kao dokaz. Upozorenje i odgovor se unose u zapisnik.</p>
<p class="normal">(4) Ako ima osnova da lice uskrati svjedočenje u odnosu na 
jednog od okrivljenih, to lice je oslobođeno dužnosti svjedočenja i u odnosu na 
druge okrivljene, ako se njegov iskaz, prema prirodi stvari, ne može ograničiti 
samo na druge okrivljene.</p>
<p class="wyq110---naslov-clana"><a name="str_133"></a>Svjedočenja na kojima ne može biti zasnovana sudska odluka</p>
<p class="clan"><a name="clan_110"></a>Član 110</p>
<p class="normal">Ako je kao svjedok saslušano lice koje se ne može saslušati 
kao svjedok u smislu člana 108 ovog zakonika ili lice koje ne mora svjedočiti 
saglasno članu 109 ovog zakonika, a nije na to upozoreno ili se nije izričito 
odreklo tog prava, ili ako upozorenje i odricanje nije uneseno u zapisnik, ili ako 
je iskaz svjedoka dobijen mučenjem ili na način iz člana 154 stav 5 ovog 
zakonika, na takvom iskazu svjedoka ne može se zasnivati sudska odluka.</p>
<p class="wyq110---naslov-clana"><a name="str_134"></a>Uskraćivanje davanja odgovora na pojedina pitanja</p>
<p class="clan"><a name="clan_111"></a>Član 111</p>
<p class="normal">Ako ovim zakonikom nije drukčije određeno, svjedok ima pravo 
da ne odgovara na pojedina pitanja kad je vjerovatno da bi time izložio sebe ili 
lica iz člana 109 stav 1 ovog zakonika teškoj sramoti ili krivičnom gonjenju, o 
čemu je sud dužan da ga upozna.</p>
<p class="wyq110---naslov-clana"><a name="str_135"></a>Pozivanje svjedoka</p>
<p class="clan"><a name="clan_112"></a>Član 112</p>
<p class="normal">(1) Pozivanje svjedoka vrši se dostavljanjem pisanog poziva, u 
kojem se navodi ime i prezime i zanimanje pozvanog, vrijeme i mjesto dolaska, 
krivični predmet u vezi kojeg se poziva, naznačenje da se poziva kao svjedok i 
upozorenje o posljedicama neopravdanog izostanka iz člana 119 ovog zakonika.</p>
<p class="normal">(2) Pozivanje kao svjedoka maloljetnog lica koje nije navršilo 
šesnaest godina vrši se preko njegovih roditelja, odnosno zakonskog zastupnika, 
osim ako to nije moguće zbog potrebe da se hitno postupa ili drugih okolnosti.</p>
<p class="normal">(3) Svjedoci koji se nalaze u drugoj državi i svjedoci koji se 
zbog starosti, bolesti ili invaliditeta ne mogu odazvati pozivu, 
mogu se saslušati u svom stanu, a izuzetno i putem tehničkih uređaja za prenos 
slike ili zvuka, tako da im stranke mogu postavljati pitanja iako nijesu prisutne 
u prostoriji gdje se svjedok nalazi. Za potrebe takvog saslušanja može se 
odrediti stručna pomoć lica iz člana 282 stav 8 ovog zakonika.</p>
<p class="normal">(4) Pozivanje svjedoka može se vršiti telefonom i drugim 
sredstvima elektronske komunikacije, ako svjedok pristaje da se na takav poziv 
odazove.</p>
<p class="wyq110---naslov-clana"><a name="str_136"></a>Način saslušanja svjedoka i upozorenja suda</p>
<p class="clan"><a name="clan_113"></a>Član 113</p>
<p class="normal">(1) Svjedoci se saslušavaju odvojeno i bez prisustva ostalih 
svjedoka. Svjedok je dužan da odgovore daje usmeno.</p>
<p class="normal">(2) Svjedok će se prethodno opomenuti da je dužan da govori 
istinu i da ne smije ništa prećutati i upozoriti da davanje lažnog iskaza 
predstavlja krivično djelo. Svjedok će se upoznati sa pravom iz člana 111 ovog 
zakonika, što će se unijeti u zapisnik.</p>
<p class="normal">(3) Nakon opomene i upozorenja iz stava 2 ovog člana, svjedok 
će se pitati za ime i prezime, ime oca ili majke, zanimanje, boravište, mjesto i 
godinu rođenja i njegov odnos sa okrivljenim i oštećenim. Svjedok će se upozoriti 
da je dužan da o promjeni adrese ili boravišta obavijesti sud.</p>
<p class="normal">(4) Prilikom saslušanja maloljetnog lica, naročito ako je ono 
oštećeno krivičnim djelom, postupiće se obazrivo da saslušanje ne bi štetno 
uticalo na psihičko stanje maloljetnog lica. Ako je to potrebno, saslušanje 
maloljetnog lica obaviće se uz pomoć psihologa ili drugog stručnog lica.</p>
<p class="normal">(5) Oštećeni koji je žrtva krivičnog djela protiv polne 
slobode, kao i dijete koje se saslušava kao svjedok ima pravo da svjedoči u 
odvojenoj prostoriji pred sudijom i zapisničarem, a tužilac, okrivljeni i 
branilac da gledaju prenos iz druge prostorije, uz mogućnost da postavljaju 
pitanja svjedoku, o čemu ih je sud dužan poučiti, što se zapisnički konstatuje.</p>
<p class="normal">(6) Sud može odlučiti da se odredba stava 5 ovog člana 
primijeni i na svjedočenje oštećenog koji je žrtva diskriminacije.</p>
<p class="wyq110---naslov-clana"><a name="str_137"></a>Saslušanje i suočenje svjedoka</p>
<p class="clan"><a name="clan_114"></a>Član 114</p>
<p class="normal">(1) Poslije opštih pitanja svjedok se poziva da iznese sve što 
mu je o predmetu krivičnog postupka poznato, nakon čega će mu se postavljati 
pitanja radi provjeravanja, dopune i razjašnjenja. Prilikom saslušanja svjedoka nije 
dozvoljeno služiti se obmanom niti postavljati takva pitanja u kojima je već 
sadržano kako bi trebalo odgovoriti.</p>
<p class="normal">(2) Svjedok će se uvijek pitati otkud mu je poznato ono o čemu 
svjedoči.</p>
<p class="normal">(3) Svjedoci se mogu suočiti, ako se njihovi iskazi ne slažu u 
pogledu važnih činjenica. Istovremeno se mogu suočiti samo dva svjedoka. Na 
suočenje svjedoka shodno se primjenjuju odredbe člana 102 st. 1 i 3 ovog zakonika.</p>
<p class="normal">(4) Oštećeni koji se saslušava kao svjedok pitaće se da li 
želi da u krivičnom postupku ostvaruje imovinskopravni zahtjev.</p>
<p class="wyq110---naslov-clana"><a name="str_138"></a>Prepoznavanje lica ili predmeta</p>
<p class="clan"><a name="clan_115"></a>Član 115</p>
<p class="normal">(1) Ako je potrebno da se utvrdi da li svjedok prepoznaje 
određeno lice ili predmet koje je opisao, pokazaće mu se to lice, zajedno sa 
drugim njemu nepoznatim licima čije su osnovne osobine slične onima kakve je 
opisao, odnosno taj predmet, zajedno sa predmetima iste ili slične vrste, nakon 
čega će se zatražiti da izjavi da li lice ili predmet prepoznaje sa sigurnošću i 
da, u slučaju potvrdnog odgovora, na prepoznato lice ili predmet ukaže.</p>
<p class="normal">(2) U izviđaju i istrazi prepoznavanje sprovodi državni tužilac 
koji će prethodno opomenuti i upozoriti svjedoka u skladu sa članom 113 stav 2 
ovog zakonika.</p>
<p class="normal">(3) Radnja prepoznavanja će se obaviti tako da lice koje je 
predmet prepoznavanja ne može da vidi svjedoka, niti svjedok može da vidi to lice 
prije nego što se pristupi prepoznavanju.</p>
<p class="normal">(4) O toku prepoznavanja i izjavama svjedoka sastavlja se 
zapisnik i sačinjava zajednički foto snimak lica ili predmeta koji se prepoznaju, 
a po potrebi se može izvršiti i audio ili audiovizuelno snimanje.</p>
<p class="wyq110---naslov-clana"><a name="str_139"></a>Saslušanje svjedoka preko tumača</p>
<p class="clan"><a name="clan_116"></a>Član 116</p>
<p class="normal">Ako se saslušanje svjedoka obavlja preko tumača ili ako je 
svjedok lice sa oštećenjem sluha ili govora, njegovo saslušanje vrši se na način propisan članom 106 
ovog zakonika.</p>
<p class="wyq110---naslov-clana"><a name="str_140"></a>Polaganje zakletve</p>
<p class="clan"><a name="clan_117"></a>Član 117</p>
<p class="normal">(1) Od svjedoka se može zahtijevati da prije svjedočenja položi 
zakletvu.</p>
<p class="normal">(2) Prije glavnog pretresa, svjedok može položiti zakletvu 
samo ako postoji bojazan da zbog bolesti ili zbog drugih razloga neće moći da 
dođe na glavni pretres. Razlog zbog koga je tada položena zakletva navešće se u 
zapisniku.</p>
<p class="normal">(3) Tekst zakletve glasi: "Zaklinjem se da ću o svemu što pred 
sudom budem pitan govoriti samo istinu i da ništa od onoga što mi je poznato 
neću prećutati".</p>
<p class="normal">(4) Svjedok zakletvu polaže usmeno, čitanjem njenog teksta ili 
potvrdnim odgovorom nakon saslušanog sadržaja teksta zakletve koju je pročitao 
organ koji vodi krivični postupak. Svjedoci sa oštećenjem sluha ili govora koji znaju da čitaju i pišu potpisuju tekst zakletve, a svjedoci sa oštećenjem sluha ili govora koji ne znaju da čitaju ni da pišu zaklinju se uz pomoć tumača.</p>
<p class="normal">(5) Odbijanje i razlozi odbijanja svjedoka da položi zakletvu 
unijeće se u zapisnik.</p>
<p class="wyq110---naslov-clana"><a name="str_141"></a>Lica koja se ne smiju zaklinjati</p>
<p class="clan"><a name="clan_118"></a>Član 118</p>
<p class="normal">Ne smiju se zaklinjati lica:</p>
<p class="normal">1) koja nijesu punoljetna u času saslušavanja;</p>
<p class="normal">2) za koja je dokazano ili za koja postoji osnovana sumnja da 
su izvršila ili učestvovala u krivičnom djelu zbog koga se saslušavaju;</p>
<p class="normal">3) koja zbog duševnog stanja ne mogu da shvate značaj zakletve.</p>
<p class="wyq110---naslov-clana"><a name="str_142"></a>Mjere za obezbjeđenje prisustva svjedoka i procesne kazne</p>
<p class="clan"><a name="clan_119****"></a>Član 119****</p>
<p class="normal">(1) Ako svjedok koji je uredno pozvan ne dođe, a izostanak ne 
opravda ili se bez odobrenja ili opravdanog razloga udalji sa mjesta gdje treba da 
bude saslušan može se narediti da se prinudno dovede, a može se i kazniti 
novčano do 1.000 €.</p>
<p class="normal">(2) Ako svjedok dođe i, nakon što bude opomenut i upozoren u 
skladu sa članom 113 stav 2 ovog zakonika, odbije bez zakonskog razloga da 
svjedoči, može se kazniti novčano do 1.000 €.</p>
<p class="normal">(3) Ako svjedok vrijeđa sud i druge učesnike postupka ili im 
prijeti, sud će ga opomenuti, a može ga i novčano kazniti do 1.000 €.</p>
<p class="normal">(4) U izviđaju i istrazi kazne iz st. 1, 2 i 3 ovog člana, na 
predlog državnog tužioca, izriče sud.</p>
<p class="normal">(5) O žalbi protiv rješenja kojim je izrečena novčana kazna ili 
zatvor odlučuje vijeće iz člana 24 stav 7 ovog zakonika. Žalba protiv rješenja o 
zatvoru ne zadržava izvršenje.</p>
<p class="wyq110---naslov-clana"><a name="str_143"></a>Zaštita svjedoka od zastrašivanja</p>
<p class="clan"><a name="clan_120"></a>Član 120</p>
<p class="normal">(1) Ako postoji osnovana bojazan da bi svjedok davanjem iskaza 
ili odgovorom na pojedina pitanja sebe, svog bračnog druga, bliskog srodnika ili 
njemu blisko lice izložio ozbiljnoj opasnosti po život, zdravlje, fizički 
integritet, slobodu ili imovinu većeg obima, svjedok može uskratiti iznošenje 
podataka iz člana 113 stav 3 ovog zakonika, davanje odgovora na pojedina pitanja 
ili davanje iskaza u cjelini, dok se ne obezbijedi njegova zaštita. Ako 
uskraćivanje davanja iskaza smatra očigledno neosnovanim, organ koji vodi postupak 
će upozoriti svjedoka na mogućnost izricanja kazni iz člana 119 ovog zakonika.</p>
<p class="normal">(2) Zaštita svjedoka sastoji se u posebnom načinu učestvovanja 
i saslušanja svjedoka u krivičnom postupku.</p>
<p class="normal">(3) Na način iz stava 2 ovog člana zaštita se može obezbijediti i zviždaču kad se saslušava kao svjedok, na njegov zahtjev.</p>
<p class="normal">(4) Zaštita svjedoka i drugih lica iz stava 1 ovog člana može 
se obezbijediti i van krivičnog postupka, u skladu sa zakonom kojim se uređuje 
zaštita svjedoka.</p>
<p class="normal">(5) Sud je dužan da upozna svjedoka sa pravima iz st. 1 do 4 ovog člana.</p>
<p class="wyq110---naslov-clana"><a name="str_144"></a>Posebni načini učestvovanja i saslušanja zaštićenog svjedoka</p>
<p class="clan"><a name="clan_121"></a>Član 121</p>
<p class="normal">(1) Posebni način učestvovanja i saslušanja svjedoka u krivičnom 
postupku je: saslušanje svjedoka pod pseudonimom, saslušanje uz pomoć tehničkih 
uređaja (zaštitni zid, uređaji za promjenu glasa, uređaji za prenos slike i 
zvuka) i slično.</p>
<p class="normal">(2) Ako se posebni način saslušanja svjedoka u postupku odnosi 
samo na prikrivanje podataka iz člana 113 stav 3 ovog zakonika, saslušanje će se 
sprovesti pod pseudonimom, a u ostalom dijelu saslušanje će se sprovesti prema 
opštim odredbama ovog zakonika o saslušanju svjedoka.</p>
<p class="normal">(3) Ako se posebni način učestvovanja i saslušanje svjedoka u 
postupku odnosi na prikrivanje podataka iz člana 113 stav 3 ovog zakonika i na 
prikrivanje lika svjedoka, saslušanje će se sprovesti posredstvom tehničkih 
uređaja za prenos slike i zvuka. Tehničkim uređajem rukuje stručno lice iz člana 
282 stav 8 ovog zakonika. Lik i glas svjedoka tokom saslušanja će se izmijeniti. 
Tokom saslušanja svjedok će se nalaziti u prostoriji koja je odvojena od 
prostorije u kojoj se nalazi sudija za istragu i druga lica koja su prisutna 
saslušanju. Sudija za istragu će zabraniti svako pitanje čiji bi odgovor mogao da 
otkrije identitet svjedoka.</p>
<p class="normal">(4) Nakon završenog saslušanja svjedok će potpisati zapisnik 
pseudonimom samo u prisustvu sudije za istragu i zapisničara.</p>
<p class="normal">(5) Lica koja u bilo kom svojstvu saznaju podatke o svjedoku 
iz st. 2 i 3 ovog člana dužna su da ih čuvaju kao tajnu.</p>
<p class="wyq110---naslov-clana"><a name="str_145"></a>Odlučivanje o posebnom načinu učestvovanja i saslušanja svjedoka 
i zaštita podataka</p>
<p class="clan"><a name="clan_122"></a>Član 122</p>
<p class="normal">(1) Rješenje o posebnom načinu učestvovanja i saslušanja 
zaštićenog svjedoka u istrazi donosi sudija za istragu, na predlog svjedoka, 
okrivljenog, branioca ili državnog tužioca, a na glavnom pretresu vijeće. Predlog 
mora da bude obrazložen.</p>
<p class="normal">(2) Prije donošenja rješenja sudija za istragu će ocijeniti da 
li je iskaz svjedoka od takvog značaja da mu se odredi status zaštićenog 
svjedoka. Radi utvrđivanja tih činjenica sudija za istragu može da odredi ročište 
na koje će pozvati državnog tužioca i svjedoka.</p>
<p class="normal">(3) Podaci o svjedoku koji će na poseban način učestvovati u 
postupku zapečatiće se u poseban omot i čuvati kod sudije za istragu. Na omot će 
se staviti naznaka "zaštićeni svjedok - tajna". Omot može otvoriti samo vijeće 
koje sudi na glavnom pretresu i drugostepeni sud u postupku po žalbi, ali će 
zabilježiti da je otvaran uz navođenje članova vijeća koji su upoznati sa njegovom 
sadržinom. Nakon toga omot će se ponovo zapečatiti i vratiti sudiji za istragu.</p>
<p class="wyq110---naslov-clana"><a name="str_146"></a>Dokazna vrijednost iskaza zaštićenog svjedoka</p>
<p class="clan"><a name="clan_123"></a>Član 123</p>
<p class="normal">(1) Odredbe čl. 120, 121 i 122 ovog zakonika primjenjuju se i 
na saslušanje zaštićenog svjedoka na glavnom pretresu.</p>
<p class="normal">(2) Presuda se ne može zasnivati isključivo na iskazu svjedoka 
koji je pribavljen na način propisan u čl. 120, 121 i 122 ovog zakonika.</p>
<p class="wyq110---naslov-clana"><a name="str_147"></a>Zaštita oštećenog prilikom davanja iskaza</p>
<p class="clan"><a name="clan_124"></a>Član 124</p>
<p class="normal">Odredbe čl. 120 do 123 ovog zakonika shodno se primjenjuju i na 
učestvovanje i saslušanje oštećenog u krivičnom postupku.</p>
<p class="wyq110---naslov-clana"><a name="str_148"></a>Svjedok saradnik</p>
<p class="clan"><a name="clan_125"></a>Član 125</p>
<p class="normal">(1) Državni tužilac može sudu dati predlog da se kao svjedok 
sasluša pripadnik kriminalne organizacije, odnosno kriminalne grupe koji na to 
pristane (u daljem tekstu: svjedok saradnik) protiv koga je podnijeta krivična 
prijava ili se vodi krivični postupak za djelo organizovanog kriminala iz člana 
22 tačka 8 ovog zakonika, ako je izvjesno:</p>
<p class="normal">- da će njegov iskaz i dokazi koje pruži sudu znatno 
doprinijeti dokazivanju tog krivičnog djela i krivice učinilaca ili pomoći 
otkrivanju, dokazivanju i sprječavanju drugih krivičnih djela kriminalne 
organizacije, odnosno kriminalne grupe i</p>
<p class="normal">- da je značaj njegovog iskaza za dokazivanje tih krivičnih 
djela i krivice ostalih učinilaca pretežniji od štetnih posljedica krivičnog 
djela koje mu se stavlja na teret.</p>
<p class="normal">(2) Predlog iz stava 1 ovog člana državni tužilac može da 
podnese do završetka glavnog pretresa, a mora da sadrži činjenice i podatke na 
osnovu kojih će sud donijeti rješenje o određivanju statusa svjedoka saradnika.</p>
<p class="normal">(3) Svjedok saradnik ne može biti lice za koje postoji 
osnovana sumnja da je organizator ili vođa kriminalne organizacije, odnosno 
kriminalne grupe.</p>
<p class="wyq110---naslov-clana"><a name="str_149"></a>Upozorenje svjedoku saradniku</p>
<p class="clan"><a name="clan_126"></a>Član 126</p>
<p class="normal">(1) Prije podnošenja predloga iz člana 125 stav 1 ovog 
zakonika, državni tužilac će opomenuti i upozoriti lice koje se predlaže za 
svjedoka saradnika na dužnosti iz člana 113 stav 2 ovog zakonika. Na oslobađanje 
od dužnosti svjedočenja iz člana 109 ovog zakonika i pravo da ne odgovara na 
pojedina pitanja iz člana 111 ovog zakonika, svjedok saradnik se ne može pozvati.</p>
<p class="normal">(2) Opomena i upozorenje iz člana 113 stav 2 ovog zakonika, 
odgovori lica koje se predlaže za svjedoka saradnika i njegova izjava da će dati 
iskaz o svemu što mu je poznato i da neće ništa prećutati, državni tužilac će 
unijeti u zapisnik koji potpisuje to lice. Ako lice koje se predlaže za svjedoka 
saradnika ne govori crnogorski jezik, obezbijediće se prevod zapisnika na njegov 
jezik, nakon čega to lice potpisuje zapisnik. Zapisnik se prilaže uz predlog iz 
člana 125 stav 1 ovog zakonika.</p>
<p class="normal">(3) Ako državni tužilac ocijeni da postoje uslovi da se 
okrivljeni koji se nalazi u pritvoru predloži kao svjedok saradnik, sud će 
omogućiti državnom tužiocu da radi izvođenja radnji iz st. 1 i 2 ovog člana 
ostvari kontakt sa okrivljenim.</p>
<p class="wyq110---naslov-clana"><a name="str_150"></a>Odlučivanje o predlogu državnog tužioca</p>
<p class="clan"><a name="clan_127"></a>Član 127</p>
<p class="normal">(1) O predlogu državnog tužioca iz člana 125 ovog zakonika, u 
istrazi i do početka glavnog pretresa, odlučuje vijeće iz člana 24 stav 7 ovog 
zakonika, a na glavnom pretresu vijeće pred kojim se održava glavni pretres.</p>
<p class="normal">(2) Na sjednicu vijeća će se pozvati državni tužilac, lice 
predloženo za svjedoka saradnika i njegov branilac da bi se utvrdilo da li su 
ispunjeni uslovi iz člana 125 ovog zakonika. Sjednica se održava bez prisustva 
javnosti. Izjave date na ovoj sjednici ne mogu se koristiti u krivičnom postupku 
protiv lica koje je predloženo za svjedoka saradnika kao dokaz za oglašavanje tog 
lica krivim.</p>
<p class="normal">(3) Protiv rješenja vijeća iz stava 1 ovog člana kojim se 
predlog državnog tužioca odbija žalbu može izjaviti državni tužilac u roku od 48 
sati od prijema rješenja. Odluku o žalbi donosi viši sud u roku od tri dana od 
prijema žalbe i spisa prvostepenog suda.</p>
<p class="normal">(4) Ako usvoji predlog državnog tužioca, vijeće će odrediti da 
se iz spisa izdvoje zapisnici i službene zabilješke o ranijim iskazima svjedoka 
saradnika koje je dao kao osumnjičeni ili okrivljeni i oni se ne mogu upotrijebiti 
kao dokaz u krivičnom postupku, osim u slučaju iz člana 130 ovog zakonika.</p>
<p class="normal">(5) Ako se okrivljeni nalazi u pritvoru, a vijeće donese odluku 
iz stava 4 ovog člana, istovremeno će donijeti rješenje o ukidanju pritvora.</p>
<p class="wyq110---naslov-clana"><a name="str_151"></a>Rješenje o određivanju statusa svjedoka saradnika</p>
<p class="clan"><a name="clan_128"></a>Član 128</p>
<p class="normal">(1) Ako nakon održane rasprave iz člana 127 ovog zakonika 
utvrdi da su ispunjeni uslovi iz člana 125 stav 1 ovog zakonika, vijeće donosi 
rješenje kojim se osumnjičeni, odnosno okrivljeni određuje kao svjedok saradnik.</p>
<p class="normal">(2) Ako vijeće odlučuje o predlogu za određivanje svjedoka 
saradnika protiv koga je podnijeta krivična prijava, odnosno pokrenuta istraga, 
vijeće će prije utvrđivanja uslova iz stava 1 ovog člana utvrditi postojanje 
uslova iz člana 22 tačka 8 ovog zakonika.</p>
<p class="normal">(3) U rješenju se navodi: da se protiv svjedoka saradnika neće 
pokrenuti, odnosno nastaviti krivični postupak, opis djela iz kojeg proizilaze 
zakonska obilježja krivičnog djela i zakonski naziv krivičnog djela na koji se 
odnosi zabrana pokretanja ili nastavljanja krivičnog postupka, priroda i sadržaj 
saradnje koju će pružiti svjedok saradnik i uslovi pod kojima se rješenje može 
ukinuti.</p>
<p class="normal">(4) Rješenje iz stava 1 ovog člana dostavlja se državnom 
tužiocu, svjedoku saradniku i njegovom braniocu.</p>
<p class="wyq110---naslov-clana"><a name="str_152"></a>Nemogućnost krivičnog gonjenja</p>
<p class="clan"><a name="clan_129"></a>Član 129</p>
<p class="normal">(1) Svjedok saradnik koji je sudu dao iskaz u skladu sa 
odredbama člana 126 st. 1 i 2 ovog zakonika ne može biti gonjen za krivično djelo 
organizovanog kriminala za koje se vodi postupak.</p>
<p class="normal">(2) Kad sud utvrdi rješenjem na zapisniku o glavnom pretresu da 
je svjedok saradnik dao iskaz u smislu stava 1 ovog člana, državni tužilac će 
odbaciti krivičnu prijavu, odnosno odustati od krivičnog gonjenja svjedoka 
saradnika najkasnije do završetka glavnog pretresa koji se vodi protiv drugih 
pripadnika kriminalne organizacije, odnosno kriminalne grupe, a sud će izreći 
presudu kojom se optužba odbija protiv svjedoka saradnika.</p>
<p class="normal">(3) U slučaju iz stava 2 ovog člana, odredbe člana 59 ovog 
zakonika neće se primjenjivati.</p>
<p class="wyq110---naslov-clana"><a name="str_153"></a>Ukidanje rješenja</p>
<p class="clan"><a name="clan_130"></a>Član 130</p>
<p class="normal">(1) Ako svjedok saradnik ne da iskaz u skladu sa članom 126 
st. 1 i 2 ovog zakonika ili ako prije pravosnažno okončanog postupka izvrši novo 
krivično djelo organizovanog kriminala, državni tužilac će predložiti ukidanje 
rješenja iz člana 128 stav 1 ovog zakonika i nastaviti krivično gonjenje, odnosno 
pokrenuti krivični postupak za to i novo krivično djelo.</p>
<p class="normal">(2) Ako se u toku postupka otkrije neko ranije izvršeno 
krivično djelo organizovanog kriminala svjedoka saradnika, državni tužilac će 
postupiti u skladu sa odredbama člana 125 ovog zakonika, nakon čega može 
predložiti ukidanje rješenja iz člana 128 stav 1 ovog zakonika i nastaviti 
krivično gonjenje, odnosno pokrenuti krivični postupak za to i ranije izvršeno 
krivično djelo.</p>
<p class="normal">(3) Ako se u toku postupka otkrije neko ranije izvršeno 
krivično djelo svjedoka saradnika koje ne predstavlja djelo organizovanog 
kriminala, državni tužilac će postupiti u skladu sa opštim pravilima ovog 
zakonika.</p>
<p class="wyq110---naslov-clana"><a name="str_154"></a>Zaštita svjedoka saradnika</p>
<p class="clan"><a name="clan_131"></a>Član 131</p>
<p class="normal">(1) Prilikom saslušanja svjedoka saradnika javnost je 
isključena, osim ako vijeće, na predlog državnog tužioca i uz saglasnost svjedoka 
saradnika, ne donese drukčiju odluku.</p>
<p class="normal">(2) Prije donošenja odluke iz stava 1 ovog člana, predsjednik 
vijeća će, uz prisustvo branioca, upoznati svjedoka saradnika sa predlogom 
državnog tužioca i obavijestiti ga o njegovom pravu da bude saslušan bez 
prisustva javnosti. Kad svjedok saradnik da izjavu da je saglasan da bude 
saslušan uz prisustvo javnosti, ta izjava će se unijeti u zapisnik.</p>
<p class="normal">(3) Državni tužilac može predložiti da se svjedoku saradniku, 
njegovom bračnom drugu, bliskom srodniku ili njemu bliskom licu obezbijedi posebna 
zaštita shodno članu 120 ovog zakonika.</p>
<p class="wyq110---naslov-clana"><a name="str_155"></a>Dokazni značaj iskaza svjedoka saradnika</p>
<p class="clan"><a name="clan_132"></a>Član 132</p>
<p class="normal">Sud ne može neko lice oglasiti krivim samo na osnovu dokaza 
dobijenog svjedočenjem svjedoka saradnika.</p>
<p class="wyq100---naslov-grupe-clanova-kurziv"><a name="str_156"></a>6. UVIĐAJ I REKONSTRUKCIJA</p>
<p class="wyq110---naslov-clana"><a name="str_157"></a>Preduzimanje uviđaja</p>
<p class="clan"><a name="clan_133"></a>Član 133</p>
<p class="normal">Uviđaj se preduzima kad je za utvrđivanje ili razjašnjenje neke 
važne činjenice u postupku potrebno neposredno opažanje.</p>
<p class="wyq110---naslov-clana"><a name="str_158"></a>Rekonstrukcija događaja</p>
<p class="clan"><a name="clan_134"></a>Član 134</p>
<p class="normal">(1) Radi provjeravanja izvedenih dokaza ili utvrđivanja činjenica 
koji su od značaja za razrješenje stvari, organ koji vodi postupak može odrediti 
rekonstrukciju događaja, koja se obavlja tako što će se ponoviti radnje ili 
situacije u uslovima pod kojima se prema izvedenim dokazima događaj odigrao. Ako 
su u iskazima pojedinih svjedoka ili okrivljenih radnje ili situacije različito 
prikazane, rekonstrukcija događaja će se, po pravilu, posebno izvršiti sa svakim 
od njih.</p>
<p class="normal">(2) Radnja iz stava 1 ovog člana može se sprovesti u potpunosti 
ili djelimično korišćenjem odgovarajućih tehničkih sredstava.</p>
<p class="normal">(3) Rekonstrukcija se ne smije obaviti na način kojim se 
remeti javni red i vrijeđa moral ili se dovodi u opasnost život ili zdravlje 
ljudi.</p>
<p class="normal">(4) Prilikom rekonstrukcije mogu se, po potrebi, ponovo 
izvesti pojedini dokazi.</p>
<p class="wyq110---naslov-clana"><a name="str_159"></a>Pomoć stručnog lica i vještaka</p>
<p class="clan"><a name="clan_135"></a>Član 135</p>
<p class="normal">(1) Organ koji obavlja uviđaj ili rekonstrukciju može zatražiti 
pomoć stručnog lica kriminalističko-tehničke, saobraćajne ili druge struke, koje 
će, po potrebi, preduzeti i pronalaženje, obezbjeđivanje ili opisivanje tragova, 
izvršiti potrebna mjerenja i snimanja, sačiniti skice ili prikupiti druge podatke.</p>
<p class="normal">(2) Na uviđaj ili rekonstrukciju može se pozvati i vještak, 
ako bi njegovo prisustvo bilo od koristi za davanje nalaza i mišljenja.</p>
<p class="wyq100---naslov-grupe-clanova-kurziv"><a name="str_160"></a>7. VJEŠTAČENjE</p>
<p class="wyq110---naslov-clana"><a name="str_161"></a>Određivanje vještačenja</p>
<p class="clan"><a name="clan_136"></a>Član 136</p>
<p class="normal">Vještačenje se određuje kad za utvrđivanje ili ocjenu neke važne 
činjenice treba pribaviti nalaz i mišljenje od lica koje raspolaže potrebnim 
stručnim znanjem.</p>
<p class="wyq110---naslov-clana"><a name="str_162"></a>Naredba o vještačenju</p>
<p class="clan"><a name="clan_137"></a>Član 137</p>
<p class="normal">(1) Vještačenje određuje organ koji vodi postupak pisanom 
naredbom koja mora da sadrži: zadatak i obim vještačenja, rok za podnošenje 
pisanog nalaza i mišljenja i određivanje lica koje će izvršiti vještačenje a koje je 
upisano u Registar sudskih vještaka ili Registar pravnih lica za vršenje 
vještačenja (u daljem tekstu: Registar). Naredba se dostavlja i strankama.</p>
<p class="normal">(2) Ako za određenu vrstu vještačenja postoji stručna ustanova 
ili se vještačenje može obaviti u okviru državnog organa, takva vještačenja, a 
naročito složenija, povjeriće se, po pravilu, takvoj ustanovi, odnosno organu. 
Ustanova, odnosno organ određuje jednog ili više stručnjaka odgovarajuće 
specijalnosti koji će izvršiti vještačenje.</p>
<p class="normal">(3) Kad vještaka određuje organ koji vodi postupak, taj organ 
će, po pravilu, odrediti jednog vještaka, a ako je vještačenje složeno - dva ili 
više vještaka.</p>
<p class="normal">(4) Ako za neku vrstu vještačenja nema postavljenih sudskih 
vještaka ili su svi sudski vještaci za određenu oblast vještačenja spriječeni da 
izvrše vještačenje u primjerenom roku, vještačenje može izvršiti lice sa 
prebivalištem, odnosno sjedištem u drugoj državi ili lice koje nije upisano u 
Registar.</p>
<p class="wyq110---naslov-clana"><a name="str_163"></a>Dužnost vještaka i procesne kazne</p>
<p class="clan"><a name="clan_138"></a>Član 138</p>
<p class="normal">(1) Vještak je dužan da se odazove pozivu i da dâ svoj pisani 
nalaz i mišljenje u roku određenom u naredbi. Rok određen naredbom, iz opravdanih 
razloga, na zahtjev vještaka, može se produžiti.</p>
<p class="normal">(2) Ako vještak koji je uredno pozvan ne dođe, a izostanak ne 
opravda, ili ako odbije da vještači, ili vrijeđa organ koji vodi postupak ili 
druge učesnike postupka, ili ako ne da nalaz i mišljenje u roku iz naredbe, može 
da se kazni novčano do 1.000 €, a stručna ustanova ili drugo pravno lice do 
5.000 €. U slučaju neopravdanog izostanka, vještak može i prinudno da se dovede.</p>
<p class="normal">(3) U izviđaju i istrazi kazne iz stava 2 ovog člana, na 
predlog državnog tužioca, izriče sud.</p>
<p class="normal">(4) O žalbi protiv rješenja kojim je izrečena novčana kazna 
odlučuje vijeće iz člana 24 stav 7 ovog zakonika.</p>
<p class="wyq110---naslov-clana"><a name="str_164"></a>Lica koja ne mogu biti određena za vještaka</p>
<p class="clan"><a name="clan_139"></a>Član 139</p>
<p class="normal">(1) Za vještaka se ne može odrediti lice koje ne može biti 
saslušano kao svjedok u skladu sa članom 108 ovog zakonika ili lice koje je 
oslobođeno od dužnosti svjedočenja u smislu člana 109 ovog zakonika, kao ni lice 
prema kome je krivično djelo učinjeno, a ako je određeno, na njegovom nalazu i 
mišljenju ne može se zasnivati sudska odluka.</p>
<p class="normal">(2) Za vještaka se ne može odrediti lice koje je zaposleno kod 
oštećenog ili okrivljenog ili su oštećeni ili okrivljeni zaposleni kod vještaka 
ili je vještak zajedno sa njima ili nekim od njih zaposlen kod drugog poslodavca.</p>
<p class="normal">(3) Za vještaka se, po pravilu, neće odrediti lice koje je 
saslušano kao svjedok.</p>
<p class="normal">(4) Kad je dozvoljena posebna žalba protiv rješenja kojim se 
odbija zahtjev za izuzeće vještaka, u smislu člana 41 stav 4 ovog zakonika, 
žalba odlaže izvršenje vještačenja, ukoliko ne postoji opasnost od odlaganja.</p>
<p class="wyq110---naslov-clana"><a name="str_165"></a>Postupak vještačenja</p>
<p class="clan"><a name="clan_140"></a>Član 140</p>
<p class="normal">(1) Prije početka vještačenja vještak će se pozvati da predmet 
vještačenja brižljivo razmotri, da tačno navede sve što zapazi i nađe i da svoje 
mišljenje iznese nepristrasno i u skladu sa pravilima nauke ili vještine. On će se 
posebno upozoriti da davanje lažnog iskaza predstavlja krivično djelo.</p>
<p class="normal">(2) Od vještaka se može zahtijevati da prije vještačenja položi 
zakletvu. Vještak upisan u Registar može biti prije vještačenja samo opomenut na 
već položenu zakletvu.</p>
<p class="normal">(3) Tekst zakletve glasi: "Zaklinjem se da ću vještačiti 
savjesno i nepristrasno, po svom najboljem znanju i da ću tačno i potpuno iznijeti 
svoj nalaz i mišljenje".</p>
<p class="normal">(4) Organ pred kojim se vodi postupak stara se da se 
vještačenjem utvrde i razjasne sve važne činjenice i u tu svrhu pokazuje vještaku 
predmete koje će razmotriti, postavlja mu pitanja i, po potrebi, traži objašnjenja u 
pogledu datog nalaza i mišljenja.</p>
<p class="normal">(5) Vještaku se mogu davati razjašnjenja, a može mu se dozvoliti 
i da razmatra spise. Vještak može predložiti da se izvedu dokazi ili pribave 
predmeti i podaci koji su od važnosti za davanje nalaza i mišljenja. Ako 
prisustvuje uviđaju, rekonstrukciji ili drugoj istražnoj radnji, vještak može 
predložiti da se razjasne pojedine okolnosti ili da se licu koje se saslušava 
postave pojedina pitanja.</p>
<p class="wyq110---naslov-clana"><a name="str_166"></a>Pregledanje predmeta vještačenja</p>
<p class="clan"><a name="clan_141"></a>Član 141</p>
<p class="normal">(1) Vještak pregleda predmete vještačenja u prisustvu organa 
koji vodi postupak i zapisničara, osim ako su za vještačenje potrebna dugotrajna 
ispitivanja ili ako se ispitivanja obavljaju u stručnoj ustanovi, odnosno u 
državnom organu ili ako je to u interesu morala.</p>
<p class="normal">(2) Ako je za svrhe vještačenja potrebno da se analizira neka 
materija, vještaku će se, ako je to moguće, staviti na raspolaganje samo dio te 
materije, a ostatak će se u potrebnoj količini obezbijediti za slučaj naknadnih 
analiza.</p>
<p class="wyq110---naslov-clana"><a name="str_167"></a>Unošenje nalaza i mišljenja u zapisnik</p>
<p class="clan"><a name="clan_142"></a>Član 142</p>
<p class="normal">Nalaz i mišljenje vještaka odmah se unosi u zapisnik.</p>
<p class="wyq110---naslov-clana"><a name="str_168"></a>Vještačenje od strane stručne ustanove ili državnog organa</p>
<p class="clan"><a name="clan_143"></a>Član 143</p>
<p class="normal">(1) Ako se vještačenje povjerava stručnoj ustanovi ili državnom 
organu, organ koji vodi postupak upozoriće da u davanju nalaza i mišljenja ne može 
učestvovati lice koje nema odgovarajuću specijalnost niti lice za koje postoje 
razlozi za izuzeće od vještačenja iz čl. 139 i 148 ovog zakonika ili u smislu 
člana 43 ovog zakonika, kao i na posljedice davanja lažnog nalaza i mišljenja.</p>
<p class="normal">(2) Stručnoj ustanovi, odnosno državnom organu staviće se na 
raspolaganje materijal potreban za vještačenje, a ako je potrebno postupiće se u 
skladu sa odredbom člana 140 stav 5 ovog zakonika.</p>
<p class="normal">(3) Stručna ustanova, odnosno državni organ dostavlja pisani 
nalaz i mišljenje potpisan od lica koja su izvršila vještačenje.</p>
<p class="normal">(4) Stranke mogu od starješine stručne ustanove, odnosno 
državnog organa zahtijevati da im saopšti imena stručnjaka koji će izvršiti 
vještačenje.</p>
<p class="normal">(5) Odredbe člana 140 st. 1 do 4 ovog zakonika ne primjenjuju 
se kad je vještačenje povjereno stručnoj ustanovi ili državnom organu. Organ pred 
kojim se vodi postupak može tražiti od stručne ustanove ili državnog organa 
objašnjenja u pogledu datog nalaza i mišljenja.</p>
<p class="wyq110---naslov-clana"><a name="str_169"></a>Zapisnik o vještačenju i pravo njegovog razgledanja</p>
<p class="clan"><a name="clan_144"></a>Član 144</p>
<p class="normal">(1) U zapisniku o vještačenju ili u pisanom nalazu i mišljenju 
naznačiće se ko je izvršio vještačenje, kao i zanimanje, stručna sprema i 
specijalnost vještaka.</p>
<p class="normal">(2) Po završenom vještačenju, kojem nijesu prisustvovale, 
stranke će se obavijestiti da je vještačenje obavljeno i da zapisnik o vještačenju, 
odnosno pisani nalaz i mišljenje mogu razgledati.</p>
<p class="wyq110---naslov-clana"><a name="str_170"></a>Ponovno vještačenje</p>
<p class="clan"><a name="clan_145"></a>Član 145</p>
<p class="normal">Kad je za vještačenje određeno više vještaka, a podaci u 
njihovom nalazu se bitno razilaze ili ako je njihov nalaz nejasan, nepotpun ili u 
protivrječnosti sam sa sobom ili sa izviđenim okolnostima, a ti se nedostaci ne 
mogu otkloniti ponovnim saslušanjem vještaka, vještačenje će se obnoviti sa drugim 
vještacima.</p>
<p class="wyq110---naslov-clana"><a name="str_171"></a>Dopunsko vještačenje</p>
<p class="clan"><a name="clan_146"></a>Član 146</p>
<p class="normal">Ako u mišljenju vještaka ima protivrječnosti ili nedostataka ili 
se pojavi osnovana sumnja u tačnost datog mišljenja, a ti se nedostaci ili sumnja ne 
mogu otkloniti ponovnim saslušanjem vještaka, zatražiće se mišljenje drugih 
vještaka ili će se preduzeti novo vještačenje sa drugim vještacima.</p>
<p class="wyq110---naslov-clana"><a name="str_172"></a>Pregled, obdukcija i ekshumacija leša</p>
<p class="clan"><a name="clan_147"></a>Član 147</p>
<p class="normal">(1) Pregled i obdukcija leša preduzeće se uvijek kad o nekom 
smrtnom slučaju postoji sumnja ili je očigledno da je smrt prouzrokovana 
krivičnim djelom ili je u vezi sa izvršenjem krivičnog djela. Ako je leš već 
zakopan, odrediće se ekshumacija u cilju njegovog pregleda i obdukcije.</p>
<p class="normal">(2) Prilikom obdukcije leša preduzeće se potrebne mjere da se 
utvrdi identitet leša i u tom cilju posebno će se opisati podaci o spoljnim i 
unutrašnjim tjelesnim osobinama leša.</p>
<p class="normal">(3) Kad je to neophodno, primijeniće se identifikacione 
stručne i naučne metode: uzimanje i upoređivanje otisaka prstiju leša, analiza DNK 
uzorka i poređenje dobijenog DNK profila sa DNK profilom nestalog lica ili drugog 
lica, krvnih srodnika lica za koje se pretpostavlja da bi mogao biti 
identifikovan, a po potrebi i preduzimanje drugih analiza i primjena drugih 
stručnih i naučnih metoda u cilju utvrđivanja identiteta leša.</p>
<p class="normal">(4) Uzimanje uzoraka biološkog materijala za potrebe DNK 
analize u krivičnom postupku, pakovanje biološkog materijala, čuvanje, obrada, 
čuvanje uzoraka i dobijenih rezultata DNK analize vrši se na način propisan 
posebnim zakonom.</p>
<p class="wyq110---naslov-clana"><a name="str_173"></a>Vještačenje leša van ustanove</p>
<p class="clan"><a name="clan_148"></a>Član 148</p>
<p class="normal">(1) Kad se vještačenje obavlja van stručne ustanove, pregled i 
obdukciju leša će izvršiti jedan, a po potrebi dva ili više doktora medicine 
koji, po pravilu, treba da budu sudsko-medicinske struke. Državni tužilac u 
izviđaju i istrazi, odnosno predsjednik vijeća nakon podizanja optužnice, 
naređuje i rukovodi tim vještačenjem i u zapisnik unosi nalaz i mišljenje vještaka.</p>
<p class="normal">(2) Za vještaka se ne može odrediti doktor medicine koji je 
liječio umrlog. Prilikom obdukcije leša, a radi davanja razjašnjenja o toku i 
okolnostima bolesti, doktor medicine koji je liječio umrlog može se saslušati 
kao svjedok.</p>
<p class="wyq110---naslov-clana"><a name="str_174"></a>Sadržaj mišljenja vještaka i dužnosti vještaka prilikom pregleda 
i obdukcije leša</p>
<p class="clan"><a name="clan_149"></a>Član 149</p>
<p class="normal">(1) U svom mišljenju vještaci će naročito navesti koji je 
neposredni uzrok smrti, šta je taj uzrok izazvalo i kad je smrt nastupila.</p>
<p class="normal">(2) Ako je na lešu nađena povreda, utvrdiće se da li je tu 
povredu nanio neko drugi i, ako jeste, onda čime, na koji način, koliko vremena 
prije nego što je smrt nastupila i da li je ona prouzrokovala smrt. Ako je na 
lešu nađeno više povreda, utvrdiće se da li je svaka povreda nanijeta istim 
sredstvom i koja je povreda prouzrokovala smrt, a ako je više povreda 
smrtonosnih, koja je od njih ili koje su svojim zajedničkim djelovanjem bile uzrok 
smrti.</p>
<p class="normal">(3) U slučaju iz stava 2 ovog člana naročito će se utvrditi da 
li je smrt prouzrokovana samom vrstom i opštom prirodom povrede ili zbog ličnog 
svojstva ili naročitog stanja organizma povrijeđenog ili zbog slučajnih okolnosti 
ili okolnosti pod kojima je povreda nanijeta. Pored toga, utvrdiće se da li bi 
blagovremeno pružena pomoć mogla otkloniti smrt.</p>
<p class="normal">(4) Vještak je dužan da obrati pažnju na nađeni biološki 
materijal (krv, pljuvačka, sperma, urin i dr.) i da ga opiše i sačuva za biološko 
vještačenje, ako ono bude određeno.</p>
<p class="wyq110---naslov-clana"><a name="str_175"></a>Pregled i obdukcija začetka i novorođenčeta</p>
<p class="clan"><a name="clan_150"></a>Član 150</p>
<p class="normal">(1) Prilikom pregleda i obdukcije začetka treba posebno 
utvrditi njegovu starost, sposobnost za vanmaterični život i uzrok izumiranja.</p>
<p class="normal">(2) Prilikom pregleda i obdukcije leša novorođenčeta utvrdiće 
se posebno da li je rođeno živo ili mrtvo, da li je bilo sposobno za život, 
koliko je dugo živjelo, kao i vrijeme i uzrok smrti.</p>
<p class="wyq110---naslov-clana"><a name="str_176"></a>Toksikološko vještačenje</p>
<p class="clan"><a name="clan_151"></a>Član 151</p>
<p class="normal">(1) Ako postoji sumnja da je smrt nastupila trovanjem, uputiće 
se sumnjive materije koje su nađene u lešu ili na drugom mjestu na vještačenje 
stručnoj ustanovi koja vrši toksikološka ispitivanja.</p>
<p class="normal">(2) Prilikom pregleda sumnjivih materijala vještak će posebno 
utvrditi vrstu, količinu i dejstvo nađenog otrova, a ako se radi o pregledu 
materija uzetih iz leša, po mogućnosti i količinu upotrijebljenog otrova.</p>
<p class="wyq110---naslov-clana"><a name="str_177"></a>Vještačenje tjelesnih povreda</p>
<p class="clan"><a name="clan_152"></a>Član 152</p>
<p class="normal">(1) Tjelesne povrede vještače se, po pravilu, pregledom 
povrijeđenog, a ako to nije moguće ili nije potrebno - na osnovu medicinske 
dokumentacije ili drugih podataka u spisima.</p>
<p class="normal">(2) Nakon što tačno opiše povrede, vještak će dati mišljenje, 
naročito o vrsti i težini svake pojedine povrede i njihovom ukupnom dejstvu, s 
obzirom na njihovu prirodu ili posebne okolnosti slučaja, kakvo dejstvo te 
povrede obično proizvode, a kakvo su u konkretnom slučaju proizvele, čime su 
povrede nanijete i na koji način.</p>
<p class="normal">(3) Prilikom vještačenja, vještak je dužan da postupi u skladu 
sa odredbom člana 149 stav 4 ovog zakonika.</p>
<p class="wyq110---naslov-clana"><a name="str_178"></a>Psihijatrijsko vještačenje</p>
<p class="clan"><a name="clan_153"></a>Član 153</p>
<p class="normal">(1) Ako se pojavi sumnja da je isključena ili smanjena 
uračunljivost okrivljenog usljed duševne bolesti, privremene duševne poremećenosti, 
zaostalog duševnog razvoja ili druge teže duševne poremećenosti, odrediće se 
psihijatrijski pregled.</p>
<p class="normal">(2) Ako je prema mišljenju vještaka potrebno duže posmatranje, 
okrivljeni će se poslati na posmatranje u psihijatrijsku ustanovu. Rješenje o tome 
donosi sudija za istragu ili vijeće. Posmatranje se može produžiti preko dva 
mjeseca samo na obrazloženi predlog rukovodioca psihijatrijske ustanove, po 
prethodno pribavljenom mišljenju vještaka, ali ne može ni u kom slučaju trajati 
duže od šest mjeseci.</p>
<p class="normal">(3) Protiv rješenja iz stava 2 ovog člana okrivljeni i njegov 
branilac mogu izjaviti žalbu u roku od 24 časa od časa kad je rješenje uručeno 
okrivljenom, odnosno braniocu. O žalbi rješava vijeće iz člana 24 stav 7 ovog 
zakonika, u roku od 48 časova, a ako je to vijeće donijelo rješenje koje se 
pobija žalbom ili vijeće na glavnom pretresu, o žalbi odlučuje vijeće neposredno 
višeg suda. Žalba ne zadržava izvršenje rješenja.</p>
<p class="normal">(4) Ako vještaci ustanove da je duševno stanje okrivljenog 
poremećeno, odrediće prirodu, vrstu, stepen i trajnost poremećenosti i dati 
svoje mišljenje o tome kakav je uticaj takvo duševno stanje imalo i kakav još ima 
na shvatanje i postupke okrivljenog, kao i da li je i u kojoj mjeri poremećaj 
duševnog stanja postojao u vrijeme izvršenja krivičnog djela.</p>
<p class="normal">(5) Ako se u psihijatrijsku ustanovu upućuje okrivljeni koji se 
nalazi u pritvoru, sudija za istragu ili predsjednik vijeća će obavijestiti tu 
ustanovu o razlozima zbog kojih je određen pritvor, da bi se preduzele mjere 
potrebne za obezbjeđenje svrhe pritvora.</p>
<p class="normal">(6) Vrijeme provedeno u psihijatrijskoj ustanovi uračunaće se 
okrivljenom u pritvor, odnosno u kaznu zatvora ako bude izrečena.</p>
<p class="wyq110---naslov-clana"><a name="str_179"></a>Tjelesni pregled i druge radnje</p>
<p class="clan"><a name="clan_154"></a>Član 154</p>
<p class="normal">(1) Tjelesni pregled osumnjičenog ili okrivljenog preduzeće se i 
bez njegovog pristanka, ako je potrebno da se utvrde činjenice važne za krivični 
postupak. Tjelesni pregled drugih lica može se, bez njihovog pristanka, preduzeti 
samo onda ako se mora utvrditi da li se na njihovom tijelu nalazi određen trag 
ili posljedica krivičnog djela.</p>
<p class="normal">(2) Uzimanju uzorka krvi i preduzimanju drugih medicinskih radnji 
koje su po pravilu medicinske nauke neophodne radi analize i utvrđivanja drugih 
činjenica važnih za krivični postupak može se pristupiti i bez pristanka lica 
koje se pregleda, izuzev ako bi zbog toga nastupila šteta po njegovo zdravlje.</p>
<p class="normal">(3) Uzorci pljuvačke radi sprovođenja DNK analize mogu se 
uzimati kad je to potrebno u cilju identifikacije lica ili u cilju poređenja sa 
drugim biološkim tragovima i drugim DNK profilima, i za to nije potreban 
pristanak lica niti se ta radnja može smatrati opasnom po zdravlje.</p>
<p class="normal">(4) Ako se lica iz stava 1 ovog člana protive sprovođenju radnji iz st. 1, 2 i 3 ovog člana, one se mogu preduzeti samo po naredbi nadležnog suda.</p>
<p class="normal">(5) Zabranjeno je prema osumnjičenom, okrivljenom ili svjedoku 
primjenjivati medicinske intervencije ili im davati sredstva kojima bi se uticalo 
na njihovu svijest i volju prilikom davanja iskaza.</p>
<p class="wyq110---naslov-clana"><a name="str_180"></a>Vještačenje poslovnih knjiga</p>
<p class="clan"><a name="clan_155"></a>Član 155</p>
<p class="normal">(1) Kad je potrebno vještačenje poslovnih knjiga, organ pred 
kojim se vodi postupak dužan je vještacima naznačiti u kom pravcu i u kom obimu 
treba obaviti vještačenje i koje činjenice i okolnosti treba utvrditi.</p>
<p class="normal">(2) Ako je za vještačenje poslovnih knjiga privrednog društva, 
drugog pravnog lica ili preduzetnika nužno da se prethodno sredi njihovo 
knjigovodstvo, troškovi sređivanja knjigovodstva padaju na teret imaoca poslovnih 
knjiga.</p>
<p class="normal">(3) Rješenje o sređivanju knjigovodstva donosi organ koji vodi 
postupak, na osnovu obrazloženog pisanog izvještaja vještaka kome je naloženo 
vještačenje poslovnih knjiga. U rješenju će se naznačiti i iznos koji je privredno 
društvo, drugo pravno lice ili preduzetnik dužno da položi sudu kao predujam za 
troškove sređivanja njegovog knjigovodstva. Protiv ovog rješenja nije dozvoljena 
žalba.</p>
<p class="normal">(4) Nakon sređivanja knjigovodstva organ koji vodi krivični 
postupak donosi, na osnovu izvještaja vještaka, rješenje kojim utvrđuje visinu 
troškova nastalih usljed sređivanja knjigovodstva i određuje da te troškove snosi 
privredno društvo, drugo pravno lice ili preduzetnik čije je knjigovodstvo bilo 
predmet sređivanja. Na to rješenje može se izjaviti žalba u pogledu osnovanosti 
odluke o naknadi troškova i visine troškova. O žalbi rješava vijeće prvostepenog 
suda iz člana 24 stav 7 ovog zakonika.</p>
<p class="normal">(5) Ukoliko troškovi i nagrada nijesu bili predujmljeni, oni će 
biti naplaćeni u korist organa koji ih je unaprijed isplatio vještacima.</p>
<p class="normal">(6) Prije sprovođenja vještačenja iz stava 1 ovog člana obaviće 
se popis poslovnih knjiga i druge poslovne dokumentacije povezane sa poslovnim 
knjigama u prisustvu državnog tužioca ili ovlašćenog policijskog službenika.</p>
<p class="wyq100---naslov-grupe-clanova-kurziv"><a name="str_181"></a>8. FOTOGRAFIJE I AUDIOVIZUELNI SNIMCI</p>
<p class="wyq110---naslov-clana"><a name="str_182"></a>Uvid u fotografije, slušanje audio snimaka i uvid u 
audiovizuelne snimke</p>
<p class="clan"><a name="clan_156"></a>Član 156</p>
<p class="normal">(1) Fotografije ili audio, odnosno audiovizuelni snimci 
sprovedenih dokaznih radnji u skladu sa ovim zakonikom mogu se koristiti kao 
dokaz i na njima se može zasnivati sudska odluka.</p>
<p class="normal">(2) Fotografije ili audio, odnosno audiovizuelni snimci koji 
ne spadaju u fotografije ili audio, odnosno audiovizuelne snimke iz stava 1 ovog 
člana, mogu se koristiti kao dokaz u krivičnom postupku ako je utvrđena njihova 
autentičnost i isključena mogućnost fotomontaže ili video montaže i drugih oblika 
falsifikovanja fotografija i snimaka i ako su fotografija, odnosno snimak 
napravljeni uz prećutnu ili izričitu saglasnost osumnjičenog, odnosno okrivljenog 
kad se on ili njegov glas nalaze na fotografiji, odnosno snimku.</p>
<p class="normal">(3) Fotografije ili audio, odnosno audiovizuelni snimci iz 
stava 2 ovog člana, sa čijim se pravljenjem nije saglasio osumnjičeni, odnosno 
okrivljeni, a on ili njegov glas se nalaze na fotografiji, odnosno snimku, mogu da 
se koriste kao dokaz u krivičnom postupku ako se na fotografiji, audio, odnosno 
audiovizuelnom snimku istovremeno nalazi i neko drugo lice, odnosno njegov glas 
koje se prećutno ili izričito saglasilo sa pravljenjem fotografije ili audio, 
odnosno audiovizuelnog snimka.</p>
<p class="normal">(4) Fotografije ili audio, odnosno audiovizuelni snimci koji 
su napravljeni bez prećutne ili izričite saglasnosti osumnjičenog ili okrivljenog 
koji se na njima nalaze ili čiji je glas snimljen, mogu da se koriste kao dokaz u 
krivičnom postupku ako su fotografije ili audio, odnosno audiovizuelni snimci 
nastali kao vid opštih bezbjednosnih mjera:</p>
<p class="normal">- koje se preduzimaju na javnim površinama - ulicama, 
trgovima, parkiralištima, dvorištima škola i ustanova i drugim sličnim javnim 
površinama, odnosno u javnim objektima i prostorijama, zgradama državnih organa, 
ustanovama, bolnicama, školama, aerodromima, autobuskim i željezničkim stanicama, 
sportskim stadionima i halama i drugim takvim prostorijama i sa njima povezanim 
otvorenim površinama, kao i u radnjama, prodavnicama, bankama, objektima za 
poslovne namjene i drugim sličnim objektima u kojima se snimanje redovno obavlja 
iz bezbjednosnih razloga ili</p>
<p class="normal">- preduzetih od strane držaoca stana i drugih prostorija, 
odnosno od strane drugog lica po nalogu držaoca stana i drugih prostorija, što 
se odnosi i na dvorišne i druge slične otvorene prostore.</p>
<p class="normal">(5) Ako se na fotografiji ili audio, odnosno audiovizuelnom 
snimku nalaze samo određeni predmeti ili događaji ili lica koja nemaju svojstvo 
osumnjičenog ili okrivljenog, fotografija ili audio, odnosno audiovizuelni snimak 
se mogu koristiti kao dokaz u krivičnom postupku ukoliko nijesu nastali 
izvršenjem krivičnog djela.</p>
<p class="normal">(6) Kad su fotografije ili audio, odnosno audiovizuelni snimci 
nastali u skladu sa st. 1 do 5 ovog člana, kao dokaz u krivičnom postupku može 
da se koristi i određeni dio fotografije ili snimka izdvojen primjenom 
odgovarajućih tehničkih sredstava, kao i fotografija napravljena kao izvod iz 
video snimka.</p>
<p class="normal">(7) Kad su fotografije ili audio, odnosno audiovizuelni snimci 
nastali u skladu sa st. 1 do 5 ovog člana, kao dokaz u krivičnom postupku može 
da se koristi i crtež ili skica napravljeni na osnovu fotografije ili video 
snimka, pod uslovom da su napravljeni radi pojašnjenja detalja fotografije ili 
snimka i da su fotografija, odnosno snimak sadržani u dokaznom materijalu.</p>
<p class="normal">(8) Audio snimci koji se koriste kao dokaz u krivičnom 
postupku moraju biti prepisani i uneseni u spise krivičnog predmeta.</p>
<p class="wyq100---naslov-grupe-clanova-kurziv"><a name="str_183"></a>9. MJERE TAJNOG NADZORA</p>
<p class="wyq110---naslov-clana"><a name="str_184"></a>Vrste mjera tajnog nadzora i uslovi za njihovu primjenu</p>
<p class="clan"><a name="clan_157"></a>Član 157</p>
<p class="normal">(1) Ako postoje osnovi sumnje da je neko lice samo ili u saučesništvu sa drugim izvršilo, vrši ili se priprema za vršenje krivičnih djela iz člana 158 ovog zakonika, a na drugi način se ne mogu prikupiti dokazi ili bi njihovo prikupljanje zahtijevalo nesrazmjerni rizik ili ugrožavanje života ljudi, prema tim licima mogu se odrediti mjere tajnog nadzora:</p>
<p class="normal">1) tajni nadzor i snimanje telefonskih razgovora i drugih komunikacija na daljinu;</p>
<p class="normal">2) presrijetanje, prikupljanje i snimanje računarskih podataka;</p>
<p class="normal">3) ulazak u prostorije radi tajnog fotografisanja i video i audio snimanja u prostorijama;</p>
<p class="normal">4) tajno praćenje i video i audio snimanje lica i predmeta.</p>
<p class="normal">(2) Ako postoje osnovi sumnje da je neko lice samo ili u saučesništvu sa drugim izvršilo, vrši ili se priprema za vršenje krivičnih djela iz člana 158 ovog zakonika, a okolnosti slučaja ukazuju da će se sa najmanje povreda prava na privatnost prikupiti dokazi, prema tim licima mogu se odrediti mjere tajnog nadzora:</p>
<p class="normal">1) simulirana kupovina predmeta ili lica i simulirano davanje i primanje mita;</p>
<p class="normal">2) pružanje simuliranih poslovnih usluga ili sklapanje simuliranih pravnih poslova;</p>
<p class="normal">3) osnivanje fiktivnog privrednog društva;</p>
<p class="normal">4) praćenje prevoza i isporuke predmeta krivičnog djela;</p>
<p class="normal">5) snimanje razgovora uz prethodno informisanje i saglasnost jednog od učesnika razgovora;</p>
<p class="normal">6) angažovanje prikrivenog isljednika i saradnika.</p>
<p class="normal">(3) Mjere iz stava 1 tačka 1 ovog člana, mogu se narediti i prema licu za koje postoje osnovi sumnje da izvršiocu ili od izvršioca krivičnih djela iz člana 158 ovog zakonika prenosi poruke u vezi sa krivičnim djelom, odnosno da se izvršilac služi njihovim priključcima na telefon ili drugim sredstvima za elektronsku komunikaciju.</p>
<p class="normal">(4) U slučaju kad se ne raspolaže saznanjima o identitetu učinioca krivičnog djela, mjera iz stava 1 tačka 4 ovog člana, može se odrediti prema predmetu krivičnog djela.</p>
<p class="normal">(5) Protiv lica koja izvršavaju mjere iz stava 2 tač.1, 2, 5 i 6 ovog člana, neće se preduzeti krivično gonjenje za radnje koje predstavljaju pomaganje u vršenju krivičnog djela, ako se to čini radi obezbjeđivanja podataka i dokaza za uspješno vođenje krivičnog postupka.</p>
<p class="normal">(6) Izvršenje mjera iz stava 2 tač. 1, 2, 5 i 6 ovog člana, ne smije da predstavlja podstrekavanje na izvršenje krivičnog djela.</p>
<p class="normal">(7) Mjere iz stava 1 tač. 1 do 4 ovog člana i mjere iz stava 2 tač. 5 i 6 ovog člana mogu se narediti i prema licu za kojim je raspisana međunarodna potjernica ili prema trećem licu za koje postoji osnov sumnje daje u direktnom kontaktu sa licem za kojim je raspisana međunarodna potjernica.</p>
<p class="wyq110---naslov-clana"><a name="str_185"></a>Krivična djela za koja mogu biti naređene mjere tajnog nadzora</p>
<p class="clan"><a name="clan_158"></a>Član 158</p>
<p class="normal">Mjere iz člana 157 ovog zakonika mogu se narediti za krivična 
djela:</p>
<p class="normal">1) za koja se može izreći kazna zatvora u trajanju od deset 
godina ili teža kazna;</p>
<p class="normal">2) sa elementima organizovanog kriminala;</p>
<p class="normal">3) prouzrokovanje lažnog stečaja, zloupotreba procjene, primanje mita, davanje mita, protivzakoniti uticaj, zloupotreba službenog položaja, kao i zloupotreba ovlašćenja u privredi i pre- vara u službi za koja je propisana kazna zatvora od osam godina ili teža kazna;</p>
<p class="normal">4) otmica, iznuda, ucjena, posredovanje u vršenju prostitucije, 
prikazivanje pornografskog materijala, zelenaštvo, utaja poreza i doprinosa, 
krijumčarenje, nedozvoljeno prerađivanje, odlaganje i skladištenje opasnih materija, 
napad na službeno lice u vršenju službene dužnosti, sprječavanje dokazivanja, 
kriminalno udruživanje, odavanje tajnih podataka, povreda tajnosti postupka, pranje novca, falsifikovanje novca, falsifikovanje isprave, falsifikovanje službene isprave, pravljenje, nabavljanje i davanje drugom sredstava i materijala za falsifikovanje, učestvovanje u stranim oružanim formacijama, dogovaranje ishoda takmičenja, nedozvoljeno držanje oružja i eksplozivnih materija, 
nedozvoljen prelaz državne granice i krijumčarenje ljudi;</p>
<p class="normal">5) protiv bezbjednosti računarskih podataka.</p>
<p class="wyq110---naslov-clana"><a name="str_186"></a>Nadležnost za određivanje i trajanje mjera tajnog nadzora</p>
<p class="clan"><a name="clan_159****"></a>Član 159****</p>
<p class="normal">(1) Mjere iz člana 157 stav 1 ovog zakonika, na obrazloženi predlog državnog tužioca, pisanom naredbom određuje sudija za istragu.</p>
<p class="normal">(2) Predlog i naredba iz stava 1 ovog člana sadrže: vrstu 
mjere, podatke o licu prema kome se mjera sprovodi, ako je to lice poznato, razloge za osnove sumnje, 
način izvršenja mjere, njen cilj, obim i trajanje. Ako se radi o mjeri angažovanja 
prikrivenog isljednika i saradnika, predlog i naredba sadrže i upotrebu lažnih 
isprava i tehničkih uređaja za prenos i snimanje zvuka, slike i video zapisa, 
učešće u zaključivanju pravnih poslova, kao i razloge koji opravdavaju da se za 
isljednika i saradnika angažuje lica koje nije ovlašćeni policijski službenik.</p>
<p class="normal">(3) Predlog i naredba za određivanje mjera postaju sastavni dio 
krivičnog spisa i treba da sadrže raspoložive podatke o licu prema kome se 
određuju, krivično djelo zbog kojeg se određuju, činjenice iz kojih proističe 
potreba njihovog preduzimanja, rok trajanja koji mora biti primjeren ostvarenju cilja 
mjere, način, obim i mjesto sprovođenja mjera.</p>
<p class="normal">(4) Izuzetno, ako se pisana naredba ne može izdati na vrijeme, 
a postoji opasnost od odlaganja, preduzimanje mjere iz člana 157 ovog zakonika 
može započeti na osnovu usmene naredbe sudije za istragu, odnosno državnog 
tužioca. U tom slučaju pisana naredba mora da bude pribavljena u roku od 12 sati 
od izdavanja usmene naredbe.</p>
<p class="normal">(5) Na osnovu naredbe sudije za istragu odnosno državnog tužioca mjere iz člana 157 stav 1 i stav 2 tač. 3 do 6 ovog zakonika, mogu trajati do četiri mjeseca. Iz opravdanih razloga, navedene mjere se mogu produžavati prema istom licu i za isto krivično djelo najduže do 18 mjeseci od donošenja prve naredbe za određivanje mjera tajnog nadzora. Izvršenje mjera će se naredbom prekinuti kad prestanu razlozi za njihovu primjenu. Mjere čije je izvršenje prekinuto mogu se iz opravdanih razloga nastaviti prema istom licu i za isto krivično djelo na osnovu naredbe. U maksimalni rok trajanja mjere računa se i vrijeme prekida izvršenja mjere. Nakon proteka rokova iz ovog stava, ne može se nastaviti izvršenje, niti nova mjera odrediti za isto krivično djelo i prema istom izvršiocu. Predlog za preduzimanje mjere iz člana 157 stav 2 tač. 1 i 2 ovog zakonika može se odnositi samo na jedan simulirani akt, a svaki naredni predlog za preduzimanje ove mjere protiv istog lica mora sadržati razloge koji opravdavaju ponovno preduzimanje ove mjere.</p>
<p class="normal">(6) Ako se u toku izvršenja mjere pokaže da se tom mjerom ne može postići svrha, ona se može zamijeniti drugom mjerom. U maksimalni rok trajanja novoodređene mjere računa se i vrijeme trajanja prethodno određene mjere.</p>
<p class="normal">(7) Određivanje mjera tajnog nadzora iz člana 157 st. 1 i 2 ovog zakonika prema istom licu i za isto krivično djelo ne utiče na određivanje mjere tajnog nadzora prema licu za kojim je raspisana međunarodna potjernica ili prema trećem licu za koje postoji osnov sumnje da je u direktnom kontaktu sa licem za kojim je raspisana međunarodna potjernica.</p>
<p class="normal">(8) Uz naredbu za izvršenje mjere iz člana 157 stav 1 tačka 1 
 ovog zakonika, sudija za istragu će izdati poseban nalog u kojem će navesti samo 
 telefonski broj ili e-mail adresu ili internacionalni identifikacioni broj korisnika (IMSI broj), internacionalni identifikacioni broj mobilnog uređaja (IMEI broj) i adresu internet protokola (IP adresa) i trajanje mjere, a nalog će ovlašćeni policijski službenik predati 
privrednim subjektima iz stava 7 ovog člana u postupku izvršenja mjere.</p>
<p class="normal">(9) Poštanska, druga privredna društva i pravna lica 
registrovana za prenošenje informacija dužna su da ovlašćenom policijskom službeniku omoguće izvršenje 
mjere iz člana 157 stav 1 ovog zakonika. Službena i odgovorna lica koja 
učestvuju u postupku donošenja naredbe i izvršenju mjere iz člana 157 ovog 
zakonika dužna su da kao tajne podatke čuvaju sve podatke koje su saznali u ovom 
postupku.</p>
<p class="normal">(10) Ako se prilikom primjene mjera tajnog nadzora zabilježe 
podaci i obavještenja koji upućuju i na neko drugo lice za koje postoje osnovi 
sumnje da je izvršilo krivično djelo za koje je određena mjera tajnog nadzora ili 
neko drugo krivično djelo, taj dio materijala će se izdvojiti i dostaviti 
državnom tužiocu i može se koristiti kao dokaz samo za krivična djela iz člana 
158 ovog zakonika.</p>
<p class="normal">(11) Državni tužilac i sudija za istragu će, na odgovarajući 
način (prepisom zapisnika ili službenih zabilješki bez ličnih podataka, 
izdvajanjem službene zabilješke iz spisa i sl.), spriječiti da neovlašćeno lice, 
osumnjičeni ili njegov branilac utvrde identitet lica koja su izvršila mjere iz 
člana 157 ovog zakonika kao i prikrivenog isljednika i saradnika. Ako se ova lica 
saslušavaju kao svjedoci sud će postupiti na način propisan čl. 120 do 123 ovog 
zakonika.</p>
<p class="wyq110---naslov-clana"><a name="str_187"></a>Izvršenje mjera tajnog nadzora</p>
<p class="clan"><a name="clan_160"></a>Član 160</p>
<p class="normal">(1) Mjere iz člana 157 ovog zakonika izvršava ovlašćeni policijski službenik, vodeći 
računa da se u što manjoj mjeri narušava privatnost lica na koja se mjera ne 
odnosi.</p>
<p class="normal">(2) Prikriveni isljednik i saradnik može biti ovlašćeni 
policijski službenik, zaposleni u drugom državnom organu, ovlašćeni policijski 
službenik druge države ili, izuzetno, ako se mjera ne može sprovesti na drugi 
način, neko drugo lice. Prikrivenog isljednika određuje starješina organa koji je nadležan za izvršenje mjera tajnog nadzora ili lice koje on ovlasti.</p>
<p class="normal">(3) Prikriveni isljednik i saradnik ne može biti lice za koje 
postoji osnovana sumnja da je bio ili je sada pripadnik kriminalne organizacije, 
odnosno kriminalne grupe ili lice koje je osuđivano za krivična djela organizovanog kriminala.</p>
<p class="normal">(4) Prikriveni isljednik i saradnik mogu da učestvuju u pravnom saobraćaju koristeći isprave za prikrivanje identiteta, a prilikom prikupljanja obavještenja mogu da koriste tehnička sredstva za prenos i snimanje zvuka, slike i video zapisa. Organ nadležan za izdavanje isprava na osnovu kojih se može utvrditi identitet lica, na zahtjev starješine organa nadležnog za izvršenje mjera tajnog nadzora, izdaće isprave za prikrivanje identiteta policijskog službenika ili drugog lica i u bazu podataka unijeti podatke iz tih isprava.</p>
<p class="normal">(5) Ovlašćeni policijski službenik koji izvršava mjeru vodi 
evidenciju o svakoj preduzetoj mjeri, o čemu državnom tužiocu, odnosno sudiji za 
istragu dostavlja periodične izvještaje o izvršenju mjere. Ako državni tužilac, 
odnosno sudija za istragu ocijeni da više ne postoji potreba za preduzimanjem 
naređenih mjera donosi naredbu o njihovom obustavljanju.</p>
<p class="normal">(6) Po izvršenju mjera iz člana 157 ovog zakonika, ovlašćeni policijski službenik će 
dostaviti državnom tužiocu konačan izvještaj i ostali materijal pribavljen 
preduzimanjem mjera.</p>
<p class="normal">(7) Ako državni tužilac odluči da ne pokrene krivični postupak 
odnosno ako podaci i informacije prikupljeni primjenom mjera tajnog nadzora nijesu potrebni za krivični postupak, dostaviće materijal dobijen primjenom člana 157 ovog 
zakonika u zatvorenom omotu sa posebnom oznakom MTN sudiji za istragu, koji će 
narediti da se materijal uništi u prisustvu državnog tužioca i sudije za 
istragu, o čemu će sudija za istragu sačiniti zapisnik.</p>
<p class="normal">(8) Sudija za istragu će postupiti u skladu sa stavom 7 ovog 
člana i ako državni tužilac donese naredbu o sprovođenju istrage protiv 
osumnjičenog prema kome su preduzete mjere tajnog nadzora, ali dobijeni rezultati 
ili dio njih nijesu potrebni za vođenje krivičnog postupka ili kad je lice za kojim je raspisana međunarodna potjernica pronađeno.</p>
<p class="normal">(9) U slučaju iz st. 7 i 8 ovog člana, podaci se smatraju 
tajnim podacima u smislu propisa kojim se uređuje tajnost podataka.</p>
<p class="normal">(10) Način izrade, upotrebe, čuvanja i uništavanja isprava za utvrđivanje identiteta uređuje se aktom ministarstva nadležnog za unutrašnje poslove.</p>
<p class="wyq110---naslov-clana"><a name="str_188"></a>Pravno nevaljani dokazi</p>
<p class="clan"><a name="clan_161"></a>Član 161</p>
<p class="normal">(1) Ako je prilikom preduzimanja mjera iz člana 157 ovog 
zakonika postupljeno suprotno odredbama ovog zakonika ili naredbi sudije za 
istragu, odnosno državnog tužioca, sudska odluka se ne može zasnivati na 
prikupljenim podacima.</p>
<p class="normal">(2) Odredbe člana 211 stav 1, člana 293 stav 6, člana 356 stav 
4 i člana 392 stav 4 ovog zakonika, shodno će se primjenjivati i na snimke 
sačinjene suprotno odredbama ovog člana i člana 157 ovog zakonika.</p>
<p class="wyq110---naslov-clana"><a name="str_189"></a>Obavještavanje lica prema kome je preduzeta mjera tajnog 
nadzora u slučaju kad ne dođe do pokretanja krivičnog postupka</p>
<p class="clan"><a name="clan_162"></a>Član 162</p>
<p class="normal">(1) Prije nego što se uništi materijal dobijen izvršenjem mjera 
tajnog nadzora u slučajevima iz člana 160 st. 7 i 8 ovog zakonika, sudija za 
istragu će obavijestiti lice prema kome je mjera preduzeta, a to lice ima pravo 
uvida u prikupljeni materijal.</p>
<p class="normal">(2) Ako postoji osnovana bojazan da bi obavještavanje lica iz 
stava 1 ovog člana ili uvid u dobijeni materijal moglo da predstavlja ozbiljnu 
opasnost po život i zdravlje ljudi ili bi moglo ugroziti neku od istraga koje su u 
toku ili iz drugih opravdanih razloga, sudija za istragu, po pribavljenom mišljenju 
državnog tužioca, može odlučiti da ne obavještava lice prema kome je preduzeta 
mjera i da mu ne dozvoli uvid u dobijeni materijal.</p>
<p class="wyq060---pododeljak"><a name="str_190"></a>Glava VIII</p>
<p class="wyq060---pododeljak">MJERE ZA OBEZBJEĐENjE PRISUSTVA OKRIVLjENOG I ZA NESMETANO 
VOĐENjE KRIVIČNOG POSTUPKA</p>
<p class="wyq100---naslov-grupe-clanova-kurziv"><a name="str_191"></a>1. ZAJEDNIČKE ODREDBE</p>
<p class="wyq110---naslov-clana"><a name="str_192"></a>Vrste mjera i opšta pravila o njihovoj primjeni</p>
<p class="clan"><a name="clan_163"></a>Član 163</p>
<p class="normal">(1) Mjere koje se mogu preduzeti prema okrivljenom za 
obezbjeđenje njegovog prisustva i za nesmetano vođenje krivičnog postupka su: 
poziv, dovođenje, mjere nadzora, jemstvo i pritvor.</p>
<p class="normal">(2) Nadležni sud će se pridržavati uslova određenih za 
primjenu pojedinih mjera, vodeći računa da se ne primjenjuje teža mjera, ako se 
ista svrha može postići blažom mjerom.</p>
<p class="normal">(3) Mjere iz stava 1 ovog člana ukinuće se po službenoj 
dužnosti kad prestanu razlozi zbog kojih su preduzete ili po žalbi, odnosno 
zamijeniće se drugom blažom mjerom kad za to nastupe uslovi.</p>
<p class="normal">(4) Odredbe čl. 164 i 165 i člana 166 stav 2 tačka 6 ovog 
zakonika primjenjuju se i na osumnjičenog.</p>
<p class="wyq100---naslov-grupe-clanova-kurziv"><a name="str_193"></a>2. POZIV</p>
<p class="wyq110---naslov-clana"><a name="str_194"></a>Pozivanje, sadržaj i dostavljanje poziva</p>
<p class="clan"><a name="clan_164"></a>Član 164</p>
<p class="normal">(1) Prisustvo okrivljenog u krivičnom postupku obezbjeđuje se 
njegovim pozivanjem. Poziv okrivljenom upućuje organ koji vodi krivični postupak.</p>
<p class="normal">(2) Okrivljeni se poziva dostavljanjem zatvorenog pisanog poziva 
koji sadrži: naziv i adresu organa koji ga poziva, ime i prezime okrivljenog, 
zakonski naziv krivičnog djela koje mu se stavlja na teret, mjesto gdje okrivljeni 
ima da dođe, dan i čas kad treba da dođe, naznačenje da se poziva u svojstvu 
okrivljenog i upozorenje da će u slučaju nedolaska biti prinudno doveden, službeni 
pečat i ime i prezime državnog tužioca, odnosno sudije koji poziva.</p>
<p class="normal">(3) Pozivanje okrivljenog može se vršiti telefonom i drugim 
sredstvom elektronske komunikacije, ako on pristaje da se na takav poziv 
odazove.</p>
<p class="normal">(4) Kad se okrivljeni prvi put poziva, poučiće se u pozivu o 
pravu da uzme branioca i da branilac može prisustvovati njegovom saslušanju.</p>
<p class="normal">(5) Okrivljeni je dužan da odmah obavijesti sud o promjeni 
adrese i o namjeri da promijeni boravište. O tome će se okrivljeni poučiti 
prilikom prvog saslušanja, odnosno dostavljanja optužnog predloga ili privatne 
tužbe, uz predočavanje posljedica određenih ovim zakonikom.</p>
<p class="normal">(6) Ako okrivljeni nije u stanju da se odazove pozivu usljed 
bolesti ili druge neotklonjive smetnje, saslušaće se u mjestu gdje se nalazi ili 
će se obezbijediti njegov prevoz do sudske zgrade ili drugog mjesta gdje se radnja 
preduzima.</p>
<p class="wyq100---naslov-grupe-clanova-kurziv"><a name="str_195"></a>3. DOVOĐENjE</p>
<p class="wyq110---naslov-clana"><a name="str_196"></a>Naredba za dovođenje</p>
<p class="clan"><a name="clan_165"></a>Član 165</p>
<p class="normal">(1) Naredbu da se okrivljeni dovede može izdati sud ili državni 
tužilac, ako uredno pozvani okrivljeni ne dođe, a svoj izostanak ne opravda, ili 
ako se nije moglo izvršiti uredno dostavljanje poziva, a iz okolnosti očigledno 
proizilazi da okrivljeni izbjegava prijem poziva, ili ako je donijeto rješenje o 
pritvoru.</p>
<p class="normal">(2) Naredbu za dovođenje izvršava policija.</p>
<p class="normal">(3) Naredba za dovođenje izdaje se u pisanoj formi. Naredba 
treba da sadrži: ime i prezime okrivljenog koji se ima dovesti, mjesto i godinu 
rođenja, zakonski naziv krivičnog djela koje mu se stavlja na teret uz navođenje 
odredbe Krivičnog zakonika kojom je to djelo propisano, razlog zbog kojega se 
naređuje dovođenje, službeni pečat i potpis sudije, odnosno državnog tužioca koji 
naređuje dovođenje.</p>
<p class="normal">(4) Lice kome je povjereno izvršenje naredbe predaje naredbu 
okrivljenom i poziva ga da sa njim pođe. Ako okrivljeni to odbije, dovešće ga 
prinudno.</p>
<p class="normal">(5) Naredbu za dovođenje vojnih lica, pripadnika policije ili 
straže ustanove u kojoj su smještena lica lišena slobode izvršava njihova 
komanda, odnosno ustanova.</p>
<p class="wyq100---naslov-grupe-clanova-kurziv"><a name="str_197"></a>4. MJERE NADZORA</p>
<p class="wyq110---naslov-clana"><a name="str_198"></a>Vrste mjera</p>
<p class="clan"><a name="clan_166"></a>Član 166</p>
<p class="normal">(1) Ako postoje okolnosti koje ukazuju da bi okrivljeni mogao 
pobjeći, sakriti se, otići u nepoznato mjesto ili u drugu državu ili ometati 
vođenje krivičnog postupka, sud može, po službenoj dužnosti, po predlogu tužioca 
ili oštećenog, obrazloženim rješenjem okrivljenom izreći jednu ili više mjera 
nadzora.</p>
<p class="normal">(2) Mjere nadzora su:</p>
<p class="normal">1) zabrana napuštanja stana;</p>
<p class="normal">2) zabrana napuštanja boravišta;</p>
<p class="normal">3) zabrana posjećivanja određenog mjesta ili područja;</p>
<p class="normal">4) obaveza povremenog javljanja određenom državnom organu;</p>
<p class="normal">5) zabrana pristupa ili sastajanja sa određenim licima;</p>
<p class="normal">6) privremeno oduzimanje putne isprave;</p>
<p class="normal">7) privremeno oduzimanje vozačke dozvole.</p>
<p class="normal">(3) Sprovođenje mjera nadzora iz stava 2 tač. 1 do 5 ovog člana 
može se kontrolisati elektronskim nadzorom. Kontrola elektronskim nadzorom 
uređuje se posebnim propisom Vlade Crne Gore (u daljem tekstu: Vlada).</p>
<p class="normal">(4) Mjerama nadzora ne može se ograničiti pravo okrivljenom da 
živi u svom stanu, da se nesmetano viđa sa članovima porodice i bliskim 
srodnicima, osim kad se postupak vodi zbog krivičnog djela učinjenog na štetu 
člana porodice ili bliskih srodnika, kao i da obavlja svoju profesionalnu 
djelatnost, osim ako se postupak vodi zbog krivičnog djela učinjenog u vezi sa 
obavljanjem te djelatnosti.</p>
<p class="normal">(5) Mjerama nadzora ne može se ograničiti pravo okrivljenog da 
nesmetano kontaktira sa svojim braniocem.</p>
<p class="normal">(6) Okrivljeni će se u rješenju o izricanju mjera iz stava 2 ovog 
člana upozoriti da se protiv njega može odrediti pritvor ako prekrši izrečenu 
mjeru.</p>
<p class="normal">(7) U toku istrage mjere iz stava 2 ovog člana određuje i 
ukida sudija za istragu, a poslije podignute optužnice predsjednik vijeća, u 
roku od 24 časa od podnošenja predloga iz stava 1 ovog člana. Ako mjeru nije 
predložio državni tužilac, a postupak se vodi za krivično djelo za koje se goni 
po službenoj dužnosti, prije donošenja rješenja kojim se mjera izriče ili ukida, 
sud će zatražiti mišljenje državnog tužioca. Sud će na isti način postupiti i kad 
nađe da treba ukinuti mjeru predloženu od strane državnog tužioca.</p>
<p class="normal">(8) Mjere iz stava 2 ovog člana mogu trajati dok za to postoji 
potreba, a najduže do pravosnažnosti presude. Sudija za istragu ili predsjednik 
vijeća dužan je da svaka dva mjeseca ispita da li je primijenjena mjera potrebna.</p>
<p class="normal">(9) Protiv rješenja kojim se određuje, produžava ili ukida 
mjera iz stava 2 ovog člana stranke mogu izjaviti žalbu, a državni tužilac i 
protiv rješenja kojim je njegov predlog za primjenu mjere odbijen. O žalbi 
odlučuje vijeće iz člana 24 stav 7 ovog zakonika, u roku od tri dana od prijema 
žalbe. Žalba ne zadržava izvršenje rješenja.</p>
<p class="wyq110---naslov-clana"><a name="str_199"></a>Rješenje o izricanju mjere nadzora</p>
<p class="clan"><a name="clan_167"></a>Član 167</p>
<p class="normal">(1) Rješenjem kojim se izriče mjera zabrane napuštanja stana sud 
će odrediti da se okrivljeni ne smije udaljavati iz stana u kojem živi i 
prostorija koje su u funkcionalnoj vezi sa stanom, odnosno da se iz stana može 
udaljavati samo pod nadzorom određenog lica. Izuzetno, rješenjem se može odrediti 
da okrivljeni za određeno vrijeme može napustiti stan ako je to neophodno radi 
njegovog liječenja ili ako to nalažu posebne okolnosti zbog kojih bi mogle 
nastupiti teške posljedice po život, zdravlje ili imovinu.</p>
<p class="normal">(2) Rješenjem kojim izriče mjeru zabrane napuštanja boravišta 
sud će odrediti mjesto u kojem okrivljeni mora boraviti dok traje ova mjera, kao 
i granice van kojih se ne smije udaljavati.</p>
<p class="normal">(3) Rješenjem kojim izriče mjeru zabrane posjećivanja određenog 
mjesta ili područja sud će odrediti mjesto odnosno područje, kao i udaljenost 
ispod koje im se okrivljeni ne smije približiti.</p>
<p class="normal">(4) Rješenjem kojim izriče mjeru obaveze povremenog javljanja 
određenom državnom organu sud će odrediti službeno lice kome se okrivljeni mora 
javljati, rok u kojem se mora javljati i način vođenja evidencije o javljanju 
okrivljenog.</p>
<p class="normal">(5) Rješenjem kojim izriče mjeru zabrane pristupa ili sastajanja 
sa određenim licima sud će odrediti razdaljinu ispod koje se okrivljeni ne smije 
približiti određenom licu.</p>
<p class="normal">(6) U rješenju kojim se izriče mjera privremenog oduzimanja 
putne isprave navešće se lični podaci, organ koji je izdao ispravu, datum i broj 
isprave.</p>
<p class="normal">(7) U rješenju kojim se izriče mjera privremenog oduzimanja 
vozačke dozvole navešće se lični podaci, organ koji je izdao dozvolu, broj i 
datum izdavanja i kategorija.</p>
<p class="wyq110---naslov-clana"><a name="str_200"></a>Izvršenje mjera nadzora</p>
<p class="clan"><a name="clan_168"></a>Član 168</p>
<p class="normal">(1) Rješenje kojim se izriče mjera nadzora dostavlja se i organu 
koji izvršava mjeru.</p>
<p class="normal">(2) Mjeru zabrane napuštanja stana, zabrane napuštanja 
boravišta, zabrane posjećivanja određenog mjesta ili područja, zabrane pristupa 
ili sastajanja sa određenim licem, privremenog oduzimanja putne isprave i 
privremenog oduzimanja vozačke dozvole izvršava policija.</p>
<p class="normal">(3) O izvršenju mjere obaveze povremenog javljanja određenom 
državnom organu stara se policija ili drugi državni organ kojem se okrivljeni 
mora javljati.</p>
<p class="wyq110---naslov-clana"><a name="str_201"></a>Provjera mjere nadzora i obaveza izvještavanja</p>
<p class="clan"><a name="clan_169"></a>Član 169</p>
<p class="normal">(1) Sud može, u svako doba, naložiti provjeru mjere nadzora i 
zatražiti izvještaj od organa nadležnog za njeno izvršenje, a taj organ je dužan 
da izvještaj bez odlaganja dostavi sudu.</p>
<p class="normal">(2) Ako okrivljeni ne ispunjava obaveze naložene izrečenom 
mjerom, organ koji izvršava mjeru o tome obavještava sud, a sud mu zbog toga 
može izreći dodatnu mjeru nadzora ili odrediti pritvor.</p>
<p class="wyq100---naslov-grupe-clanova-kurziv"><a name="str_202"></a>5. JEMSTVO</p>
<p class="wyq110---naslov-clana"><a name="str_203"></a>Razlozi za određivanje jemstva</p>
<p class="clan"><a name="clan_170"></a>Član 170</p>
<p class="normal">(1) Okrivljeni koji treba da bude stavljen u pritvor i okrivljeni 
koji je već stavljen u pritvor samo zbog postojanja okolnosti koje ukazuju da će 
pobjeći ili iz razloga propisanih u članu 175 stav 1 tačka 5 ovog zakonika, može 
se ostaviti na slobodi, odnosno pustiti na slobodu, ako on lično ili neko drugi 
za njega pruži jemstvo da do kraja krivičnog postupka neće pobjeći, a sam 
okrivljeni obeća da se neće kriti i da bez odobrenja neće napustiti svoje 
boravište.</p>
<p class="normal">(2) Jemstvo se može odrediti uz mjeru nadzora iz člana 166 
stav 2 ovog zakonika, radi obezbjeđenja poštovanja te mjere.</p>
<p class="wyq110---naslov-clana"><a name="str_204"></a>Određivanje jemstva i njegov sadržaj</p>
<p class="clan"><a name="clan_171"></a>Član 171</p>
<p class="normal">(1) Jemstvo uvijek glasi na novčani iznos koji se određuje s 
obzirom na težinu krivičnog djela, lične i porodične prilike okrivljenog i imovno 
stanje lica koje daje jemstvo.</p>
<p class="normal">(2) Jemstvo se sastoji u polaganju gotovog novca, hartija od 
vrijednosti, dragocjenosti ili drugih pokretnih stvari veće vrijednosti koje se 
lako mogu unovčiti i čuvati ili u stavljanju hipoteke za iznos jemstva na 
nepokretna dobra lica koje daje jemstvo.</p>
<p class="normal">(3) Lice koje daje jemstvo mora dostaviti dokaze o svom 
imovnom stanju i vlasništvu nad imovinom koja se daje kao jemstvo.</p>
<p class="normal">(4) Ako okrivljeni pobjegne, rješenjem će se odrediti da se 
vrijednost data kao jemstvo unese u poseban razdjel budžeta za rad sudova.</p>
<p class="wyq110---naslov-clana"><a name="str_205"></a>Ukidanje jemstva i njegova zamjena pritvorom</p>
<p class="clan"><a name="clan_172"></a>Član 172</p>
<p class="normal">(1) Okrivljeni za koga je položeno jemstvo zbog opasnosti od 
bjekstva staviće se u pritvor, ako na uredan poziv ne dođe, a izostanak ne 
opravda ili ako se protiv njega, nakon što je ostavljen na slobodi, pojavi neki 
drugi zakonski osnov za pritvor.</p>
<p class="normal">(2) Okrivljeni za koga je položeno jemstvo zbog razloga za 
pritvor propisanih članom 175 stav 1 tačka 5 ovog zakonika staviće se u pritvor, 
ako na prvi naredni uredni poziv ne dođe na glavni pretres, a izostanak ne 
opravda.</p>
<p class="normal">(3) U slučajevima iz st. 1 i 2 ovog člana jemstvo se ukida. 
Položeni novčani iznos, dragocjenosti, hartije od vrijednosti ili druge pokretne 
stvari vraćaju se, a hipoteka se skida. Na isti način će se postupiti i kad se 
krivični postupak pravosnažno okonča rješenjem o obustavi postupka ili presudom.</p>
<p class="normal">(4) Ako je presudom izrečena kazna zatvora, jemstvo se ukida 
kad osuđeni počne da izdržava kaznu.</p>
<p class="wyq110---naslov-clana"><a name="str_206"></a>Nadležnost za određivanje jemstva</p>
<p class="clan"><a name="clan_173"></a>Član 173</p>
<p class="normal">(1) Rješenje o određivanju jemstva, prije i u toku istrage, 
donosi sudija za istragu. Poslije podignute optužnice rješenje o određivanju 
jemstva donosi predsjednik vijeća, a na glavnom pretresu vijeće.</p>
<p class="normal">(2) Rješenje o određivanju jemstva i rješenje kojim se jemstvo 
ukida donosi se po pribavljenom mišljenju državnog tužioca, ako se postupak vodi po 
njegovoj optužbi.</p>
<p class="wyq100---naslov-grupe-clanova-kurziv"><a name="str_207"></a>6. PRITVOR</p>
<p class="wyq110---naslov-clana"><a name="str_208"></a>Izuzetnost pritvora i hitnost postupanja u pritvorskim 
predmetima</p>
<p class="clan"><a name="clan_174"></a>Član 174</p>
<p class="normal">(1) Pritvor se može odrediti samo u slučajevima propisanim 
ovim zakonikom i samo ako se ista svrha ne može ostvariti drugom mjerom, a 
neophodan je radi nesmetanog vođenja postupka.</p>
<p class="normal">(2) Dužnost je svih organa koji učestvuju u krivičnom postupku 
i organa koji im pružaju pravnu pomoć da postupaju sa posebnom hitnošću ako se 
okrivljeni nalazi u pritvoru.</p>
<p class="normal">(3) U toku cijelog postupka pritvor će se ukinuti čim prestanu 
razlozi na osnovu kojih je bio određen.</p>
<p class="wyq110---naslov-clana"><a name="str_209"></a>Razlozi za određivanje pritvora</p>
<p class="clan"><a name="clan_175**"></a>Član 175**</p>
<p class="normal">(1) Kad postoji osnovana sumnja da je određeno lice učinilo 
krivično djelo, pritvor protiv tog lica može se odrediti, ako:</p>
<p class="normal">1) se krije ili ako se ne može utvrditi njegov identitet ili 
ako postoje druge okolnosti koje ukazuju na opasnost od bjekstva;</p>
<p class="normal">2) postoje okolnosti koje ukazuju da će uništiti, sakriti, 
izmijeniti ili falsifikovati dokaze ili tragove krivičnog djela ili da će 
ometati postupak uticanjem na svjedoke, saučesnike ili prikrivače;</p>
<p class="normal">3) postoje okolnosti koje ukazuju da će ponoviti krivično 
djelo ili dovršiti pokušano krivično djelo ili da će učiniti krivično djelo 
kojim prijeti;</p>
<p class="normal">4) je pritvor nužan radi nesmetanog vođenja postupka, a u pitanju je krivično djelo za koje se po zakonu može izreći kazna zatvora od deset godina ili teža kazna i koje je posebno teško zbog načina izvršenja ili posljedica;</p>
<p class="normal">5) uredno pozvani optuženi izbjegava da dođe na glavni 
pretres.</p>
<p class="normal">(2) U slučaju iz stava 1 tačka 1 ovog člana, pritvor koji je 
određen samo zbog toga što se ne može utvrditi identitet lica traje dok se 
identitet utvrdi. U slučaju iz stava 1 tačka 2 ovog člana, pritvor će se ukinuti 
čim se obezbijede dokazi zbog kojih je pritvor određen. Pritvor koji je određen 
po stavu 1 tačka 5 ovog člana može trajati do objavljivanja presude.</p>
<p class="wyq110---naslov-clana"><a name="str_210"></a>Određivanje pritvora, sadržaj rješenja o pritvoru i pravo žalbe 
na rješenje</p>
<p class="clan"><a name="clan_176"></a>Član 176</p>
<p class="normal">(1) Pritvor se na predlog ovlašćenog tužioca određuje rješenjem nadležnog suda.</p>
<p class="normal">(2) Prije donošenja rješenja iz stava 1 ovog člana, sud će saslušati okrivljenog o razlozima za određivanje pritvora. Saslušanju mogu prisustvovati državni tužilac i branilac.</p>
<p class="normal">(3) Izuzetno od stava 2 ovog člana, rješenje o određivanju pritvora može se donijeti bez saslušanja okrivljenog ako se okrivljeni krije ili ako postoje okolnosti iz člana 175 stav 1 tačka 5 ovog zakonika.</p>
<p class="normal">(4) Ako je pritvor određen u skladu sa stavom 3 ovog člana, sud će u roku od 48 časova od časa lišenja slobode saslušati okrivljenog o razlozima za određivanje pritvora. Nakon saslušanja, sud će odlučiti da li će odluku o određivanju pritvora ostaviti na snazi ili ukinuti pritvor.</p>
<p class="normal">(5) Rješenje o određivanju pritvora sadrži: ime i prezime, godinu i mjesto rođenja lica koje se pritvara, krivično djelo za koje se okrivljuje, zakonski osnov za pritvor, vrijeme na koje je određen pritvor, vrijeme lišenja slobode, pouku o pravu na žalbu, obrazloženje osnova, kao i obrazloženje razloga za određivanje pritvora, službeni pečat i potpis sudije koji određuje pritvor.</p>
<p class="normal">(6) Rješenje o određivanju pritvora uručuje se licu na koje se odnosi, odmah po njegovom donošenju. U spisima predmeta se mora naznačiti dan i čas prijema rješenja. Prijem rješenja pritvoreno lice potvrđuje svojim potpisom.</p>
<p class="normal">(7) Protiv rješenja o određivanju pritvora državni tužilac, pritvoreno lice i njegov branilac mogu, u roku od 24 časa od časa prijema rješenja, izjaviti žalbu vijeću iz člana 24 stav 7 ovog zakonika, kojem se odmah dostavljaju žalba, rješenje o pritvoru i ostali spisi predmeta. Žalba ne zadržava izvršenje rješenja.</p>
<p class="normal">(8) Kad odlučuje o žalbi na rješenje u slučaju iz stava 7 ovog člana, vijeće može žalbu odbiti kao neosnovanu ili preinačiti pobijano rješenje.</p>
<p class="normal">(9) Protiv rješenja kojim je odbijen predlog državnog tužioca da se okrivljenom odredi pritvor, državni tužilac može izjaviti žalbu vijeću iz člana 24 stav 7 ovog zakonika, u roku od 24 časa od časa prijema rješenja.</p>
<p class="normal">(10) Kad odlučuje o žalbi na rješenje u slučaju iz stava 9 ovog člana, vijeće može žalbu odbiti kao neosnovanu ili preinačiti rješenje i odrediti pritvor. Protiv rješenja o određivanju pritvora, državni tužilac, pritvoreno lice i njegov branilac mogu izjaviti žalbu koja ne zadržava izvršenje rješenja. Na uručenje rješenja kojim se određuje pritvor i izjavljivanje žalbe primjenjuju se odredbe st. 6 i 7 ovog člana.</p>
<p class="normal">(11) U slučajevima iz st. 7, 8 i 10 ovog člana, vijeće je dužno da donese odluku u roku od 48 časova.</p>
<p class="wyq110---naslov-clana"><a name="str_211"></a>Određivanje i trajanje pritvora u istrazi</p>
<p class="clan"><a name="clan_177"></a>Član 177</p>
<p class="normal">(1) Na osnovu rješenja sudije za istragu okrivljeni se može 
zadržati u pritvoru najduže mjesec dana od dana lišenja slobode. Poslije tog roka 
okrivljeni se može zadržati u pritvoru samo na osnovu rješenja o produženju 
pritvora.</p>
<p class="normal">(2) Pritvor se po odluci vijeća iz člana 24 stav 7 ovog 
zakonika može, na obrazloženi predlog državnog tužioca, produžiti najduže za dva 
mjeseca. Protiv rješenja vijeća dozvoljena je žalba koja ne zadržava izvršenje 
rješenja.</p>
<p class="normal">(3) Ako se postupak vodi za krivično djelo za koje je 
propisana kazna zatvora preko pet godina, vijeće Vrhovnog suda može, na 
obrazloženi predlog državnog tužioca, iz važnih razloga, produžiti pritvor 
najduže za još tri mjeseca.</p>
<p class="normal">(4) Ako se do isteka rokova iz st. 2 i 3 ovog člana ne podigne 
optužnica okrivljeni će se pustiti na slobodu.</p>
<p class="wyq110---naslov-clana"><a name="str_212"></a>Ukidanje pritvora</p>
<p class="clan"><a name="clan_178"></a>Član 178</p>
<p class="normal">(1) U toku istrage, sudija za istragu će na predlog državnog tužioca ukinuti pritvor. Predlog za ukidanje pritvora mogu da podnesu okrivljeni i njegov branilac.</p>
<p class="normal">(2) Prije donošenja odluke o predlogu okrivljenog, odnosno 
branioca za ukidanje pritvora, sudija za istragu će zatražiti mišljenje državnog 
tužioca.</p>
<p class="wyq110---naslov-clana"><a name="str_213"></a>Određivanje i kontrola pritvora nakon podizanja optužnice</p>
<p class="clan"><a name="clan_179"></a>Član 179</p>
<p class="normal">(1) Nakon predaje optužnice sudu, do završetka glavnog 
pretresa, pritvor se može, po pribavljenom mišljenju državnog tužioca, kad se 
postupak vodi po njegovoj optužbi, odrediti ili ukinuti samo rješenjem vijeća. Od 
podizanja optužnice do donošenja prvostepene presude pritvor može trajati najduže 
tri godine.</p>
<p class="normal">(2) Vijeće je dužno, po predlogu stranaka ili po službenoj 
dužnosti, da ispita da li još postoje razlozi za pritvor i da donese rješenje o 
produženju ili ukidanju pritvora, po isteku svakih trideset dana do stupanja 
optužnice na pravnu snagu, a svaka dva mjeseca nakon stupanja optužnice na pravnu 
snagu.</p>
<p class="normal">(3) Žalba na rješenje iz st. 1 i 2 ovog člana ne zadržava 
izvršenje rješenja i o njoj sud odlučuje u roku od tri dana.</p>
<p class="normal">(4) Protiv rješenja vijeća iz stava 1 ovog člana, kojim se 
odbija predlog za određivanje ili ukidanje pritvora, žalba nije dozvoljena.</p>
<p class="wyq110---naslov-clana"><a name="str_214"></a>Obaveza obavještavanja o lišenju slobode</p>
<p class="clan"><a name="clan_180"></a>Član 180</p>
<p class="normal">(1) Policija, državni tužilac, odnosno sud dužni su da o 
lišenju slobode odmah 
obavijeste porodicu lica lišenog slobode, ili lice sa kojim ono živi u 
vanbračnoj zajednici, osim ako se lice lišeno slobode tome izričito protivi.</p>
<p class="normal">(2) O lišenju slobode obavijestiće se nadležni organ socijalnog 
staranja, ako je potrebno da se preduzmu mjere za zbrinjavanje djece i drugih 
članova porodice o kojima se lice lišeno slobode stara.</p>
<p class="wyq100---naslov-grupe-clanova-kurziv"><a name="str_215"></a>7. POSTUPANjE SA PRITVORENIM LICEM</p>
<p class="wyq110---naslov-clana"><a name="str_216"></a>Poštovanje ličnosti i dostojanstva pritvorenog lica i njegov 
smještaj</p>
<p class="clan"><a name="clan_181"></a>Član 181</p>
<p class="normal">(1) U toku pritvora ne smije se vrijeđati ličnost i 
dostojanstvo pritvorenog lica.</p>
<p class="normal">(2) Prema pritvorenom licu mogu se primjenjivati samo ona 
ograničenja koja su potrebna da se spriječi bjekstvo, podstrekavanje trećih lica 
da unište, sakriju, izmijene ili falsifikuju dokaze ili tragove krivičnog djela 
i neposredni ili posredni kontakti pritvorenog lica usmjereni na svjedoke, 
saučesnike i prikrivače.</p>
<p class="normal">(3) U istoj prostoriji ne mogu biti pritvorena lica različitog 
pola. Po pravilu, u istu prostoriju ne mogu se smještati lica za koja postoji 
osnovana sumnja da su učestvovala u izvršenju istog krivičnog djela, ni lica koja 
su na izdržavanju kazne sa licima u pritvoru. Lica za koja postoji osnovana sumnja 
da su izvršila krivično djelo u povratu neće se, ako je moguće, smještati u istu 
prostoriju sa drugim licima lišenim slobode na koja bi mogla štetno uticati.</p>
<p class="wyq110---naslov-clana"><a name="str_217"></a>Prava pritvorenog lica</p>
<p class="clan"><a name="clan_182"></a>Član 182</p>
<p class="normal">(1) Pritvoreno lice ima pravo na neprekidni noćni odmor svakog 
dana u trajanju od najmanje osam sati.</p>
<p class="normal">(2) Pritvorenom licu će se obezbijediti kretanje na otvorenom 
prostoru u krugu zatvora u trajanju od najmanje dva sata dnevno.</p>
<p class="normal">(3) Pritvoreno lice ima pravo da nosi svoje odijelo, da se 
služi svojom posteljinom ili da o svom trošku nabavlja i koristi hranu, knjige, 
stručne publikacije, štampu, pribor za pisanje i crtanje i druge stvari koje 
odgovaraju njegovim redovnim potrebama, osim predmeta podobnih za nanošenje 
povreda, narušavanje zdravlja ili pripremu bjekstva.</p>
<p class="normal">(4) Za vrijeme trajanja istrage sudija za istragu može, po 
službenoj dužnosti ili na predlog državnog tužioca, pritvorenom licu rješenjem 
privremeno uskratiti ili ograničiti nabavku i korišćenje štampe, ako bi usljed 
toga mogla da nastane šteta za vođenje postupka. Protiv rješenja sudije za istragu 
dozvoljena je žalba vijeću iz člana 24 stav 7 ovog zakonika.</p>
<p class="normal">(5) Pritvoreno lice se može obavezati da obavlja radove nužne 
za održavanje čistoće u prostoriji u kojoj boravi. Ako pritvoreno lice to 
zahtijeva, sudija za istragu, odnosno predsjednik vijeća, u sporazumu sa upravom 
zatvora, može dozvoliti da on radi u krugu zatvora na poslovima koji odgovaraju 
njegovim psihičkim i fizičkim svojstvima, pod uslovom da to nije štetno za vođenje 
postupka. Za taj rad pritvorenom licu pripada naknada koju određuje lice koje 
rukovodi zatvorom.</p>
<p class="wyq110---naslov-clana"><a name="str_218"></a>Primanje posjeta i dopisivanje pritvorenog lica</p>
<p class="clan"><a name="clan_183"></a>Član 183</p>
<p class="normal">(1) Po odobrenju sudije za istragu, a po potrebi i pod njegovim 
nadzorom ili nadzorom lica koje on odredi, u granicama kućnog reda, pritvoreno 
lice mogu posjećivati supružnik ili lica sa kojim živi u trajnoj vanbračnoj 
zajednici i njegovi bliski srodnici, a po njegovom zahtjevu - doktor medicine i 
druga lica. Pojedine posjete mogu se zabraniti, ako bi usljed toga mogla da 
nastane šteta za vođenje postupka.</p>
<p class="normal">(2) Diplomatski i konzularni predstavnik strane države ima 
pravo da, ukoliko to zahtijeva pritvoreno lice i sa znanjem sudije za istragu, 
obilazi i bez nadzora razgovara sa pritvorenim licem koje je državljanin njegove 
države. O obilasku diplomatskog ili konzularnog predstavnika sudija za istragu 
će obavijestiti rukovodioca ustanove u kojoj se okrivljeni nalazi u pritvoru.</p>
<p class="normal">(3) Pritvoreno lice mogu posjećivati predstavnici međunarodnih 
komiteta protiv torture, Međunarodnog komiteta Crvenog krsta, kao i predstavnici 
međunarodnih organizacija koje se bave zaštitom ljudskih prava kad je to 
predviđeno potvrđenim međunarodnim ugovorom. Po odobrenju predsjednika suda 
pritvoreno lice mogu posjećivati predstavnici domaćih organizacija koje se bave 
zaštitom ljudskih prava.</p>
<p class="normal">(4) Pritvoreno lice može se dopisivati sa licima van zatvora, 
sa znanjem i pod nadzorom sudije za istragu. Sudija za istragu može zabraniti 
slanje i primanje pisama i drugih pošiljki štetnih za vođenje postupka. Zabrana se 
ne odnosi na pisma koja pritvoreno lice šalje međunarodnim sudovima i domaćim 
organima zakonodavne, sudske i izvršne vlasti ili ih od njih prima. Slanje molbe, 
pritužbe ili žalbe ne može se nikad zabraniti.</p>
<p class="normal">(5) Poslije podignute optužnice, do pravosnažnosti presude, 
ovlašćenja iz st. 1, 2 i 4 ovog člana vrši predsjednik vijeća.</p>
<p class="wyq110---naslov-clana"><a name="str_219"></a>Disciplinski prestupi i disciplinske kazne</p>
<p class="clan"><a name="clan_184"></a>Član 184</p>
<p class="normal">(1) Za disciplinske prestupe pritvorenog lica, lice koje 
rukovodi zatvorom ili lice koje on ovlasti može izreći disciplinsku kaznu 
ograničenja posjeta ili upućivanja u samicu do 15 dana. Ovo ograničenje ne odnosi 
se na komunikaciju pritvorenog lica sa braniocem.</p>
<p class="normal">(2) Protiv rješenja o kazni iz stava 1 ovog člana dozvoljena je 
žalba sudiji za istragu u roku od 24 časa od časa prijema rješenja. Žalba ne 
zadržava izvršenje rješenja. Sudija za istragu će odlučiti o žalbi u roku od tri 
dana od prijema žalbe.</p>
<p class="wyq110---naslov-clana"><a name="str_220"></a>Nadzor nad izvršenjem pritvora</p>
<p class="clan"><a name="clan_185"></a>Član 185</p>
<p class="normal">(1) Nadzor nad pritvorenim licima vrši predsjednik suda koji 
je za to ovlašćen.</p>
<p class="normal">(2) Predsjednik suda ili sudija koga on odredi dužan je, 
najmanje dva puta godišnje da obiđe pritvorena lica i da se, ako nađe za potrebno, 
i bez prisustva nadzornika i stražara, obavijesti kako se pritvorena lica hrane, 
kako im se obezbjeđuju druge potrebe i kako se sa njima postupa. Predsjednik, 
odnosno sudija koga on odredi dužan je da preduzme potrebne mjere da se otklone 
nepravilnosti uočene prilikom obilaska zatvora i da o svom obilasku sačini 
izvještaj koji podnosi predsjedniku Vrhovnog suda i dostavlja ministarstvu 
nadležnom za poslove pravosuđa.</p>
<p class="normal">(3) Predsjednik suda i sudija za istragu mogu, u svako doba, 
da obilaze sva pritvorena lica, da sa njima razgovaraju i da od njih primaju 
pritužbe.</p>
<p class="wyq110---naslov-clana"><a name="str_221"></a>Propisi o kućnom redu prilikom izvršavanja pritvora</p>
<p class="clan"><a name="clan_186"></a>Član 186</p>
<p class="normal">Bliži način izvršavanja pritvora propisuje ministarstvo 
nadležno za poslove pravosuđa.</p>
<p class="wyq060---pododeljak"><a name="str_222"></a>Glava IX</p>
<p class="wyq060---pododeljak">DONOŠENjE I SAOPŠTAVANjE ODLUKA</p>
<p class="wyq110---naslov-clana"><a name="str_223"></a>Vrste odluka i organi odlučivanja</p>
<p class="clan"><a name="clan_187"></a>Član 187</p>
<p class="normal">(1) U krivičnom postupku odluke se donose u obliku presude, 
rješenja i naredbe.</p>
<p class="normal">(2) Presudu donosi samo sud, a rješenja i naredbe donose i 
drugi organi koji učestvuju u krivičnom postupku.</p>
<p class="wyq110---naslov-clana"><a name="str_224"></a>Odlučivanje na sjednici o vijećanju i glasanju</p>
<p class="clan"><a name="clan_188"></a>Član 188</p>
<p class="normal">(1) Odluke vijeća donose se poslije usmenog vijećanja i 
glasanja. Odluka je donesena kad je za nju glasala većina članova vijeća.</p>
<p class="normal">(2) Predsjednik vijeća rukovodi vijećanjem i glasanjem, stara se 
da se sva pitanja svestrano i potpuno razmotre i glasa posljednji.</p>
<p class="normal">(3) Ako se u pogledu pojedinih pitanja o kojima se glasa 
glasovi podijele na više različitih mišljenja, tako da nijedno od njih nema većinu, 
pitanja će se razdvojiti i glasanje će se ponavljati dok se ne postigne većina. Ako 
se na taj način ne postigne većina, odluka će se donijeti tako što će se glasovi 
koji su najnepovoljniji za okrivljenog pripojiti glasovima koji su od ovih manje 
nepovoljni, sve dok se ne postigne potrebna većina.</p>
<p class="normal">(4) Članovi vijeća ne mogu odbiti da glasaju o pitanjima koja 
postavi predsjednik vijeća, ali član vijeća koji je glasao da se optuženi 
oslobodi ili da se presuda ukine i ostao u manjini nije dužan da glasa o 
sankciji. Ako ne glasa, uzeće se kao da je pristao na glas koji je za okrivljenog 
najpovoljniji.</p>
<p class="wyq110---naslov-clana"><a name="str_225"></a>Redosljed pitanja o kojima se glasa</p>
<p class="clan"><a name="clan_189"></a>Član 189</p>
<p class="normal">(1) Prilikom odlučivanja prvo se glasa da li je sud nadležan, 
da li je potrebno dopuniti postupak, kao i o drugim prethodnim pitanjima. Kad se 
donese odluka o prethodnim pitanjima prelazi se na rješavanje o glavnoj stvari.</p>
<p class="normal">(2) Prilikom odlučivanju o glavnoj stvari prvo će se glasati da 
li je optuženi učinio krivično djelo i da li je kriv, a zatim će se glasati o 
kazni, drugim krivičnim sankcijama, troškovima krivičnog postupka, 
imovinskopravnom zahtjevu i ostalim pitanjima o kojima treba donijeti odluku.</p>
<p class="normal">(3) Ako je isto lice optuženo za više krivičnih djela, glasaće 
se o krivici i kazni za svako od tih djela, a zatim o jedinstvenoj kazni za sva 
djela.</p>
<p class="wyq110---naslov-clana"><a name="str_226"></a>Tajnost zasijedanja</p>
<p class="clan"><a name="clan_190"></a>Član 190</p>
<p class="normal">(1) Vijeća se i glasa u tajnom zasijedanju.</p>
<p class="normal">(2) U prostoriji u kojoj se vijeća i glasa mogu da budu 
prisutni samo članovi vijeća i zapisničar.</p>
<p class="wyq110---naslov-clana"><a name="str_227"></a>Saopštavanje odluka</p>
<p class="clan"><a name="clan_191"></a>Član 191</p>
<p class="normal">(1) Ako ovim zakonikom nije drukčije određeno, odluke se 
saopštavaju usmenim objavljivanjem licima koja za to imaju pravni interes, ako su 
prisutna, a dostavljanjem ovjerenog prepisa, ako su odsutna.</p>
<p class="normal">(2) Ako je odluka usmeno saopštena, to će se naznačiti u 
zapisniku ili u spisu, a lice koje ima pravo na žalbu potvrdiće to svojim 
potpisom. Ako to lice izjavi da se neće žaliti, ovjereni prepis usmeno saopštene 
odluke neće mu se dostaviti, ako ovim zakonikom nije drukčije određeno.</p>
<p class="normal">(3) Prepisi odluka protiv kojih je dozvoljena žalba dostavljaju 
se sa poukom o pravu na žalbu. Žalba izjavljena u korist okrivljenog smatraće se 
blagovremenom, ako je izjavljena u roku naznačenom u pouci o pravu na žalbu, ako 
je u pouci naznačen rok duži od zakonskog roka.</p>
<p class="wyq060---pododeljak"><a name="str_228"></a>Glava X</p>
<p class="wyq060---pododeljak">DOSTAVLjANjE PISMENA I RAZMATRANjE SPISA</p>
<p class="wyq110---naslov-clana"><a name="str_229"></a>Način dostavljanja</p>
<p class="clan"><a name="clan_192"></a>Član 192</p>
<p class="normal">(1) Pismena se dostavljaju, po pravilu, posredstvom službenog 
lica organa koji je odluku donio ili neposredno kod tog organa, a mogu se 
dostavljati i preko pošte, odnosno ovlašćenog pravnog lica registrovanog za 
obavljanje poslova dostavljanja, organa lokalne samouprave ili zamolnim putem preko 
drugog organa.</p>
<p class="normal">(2) Poziv za glavni pretres ili druge pozive sud može i usmeno 
saopštiti licu koje se nalazi pred sudom, uz pouku o posljedicama nedolaska. 
Ovakvo pozivanje unijeće se u zapisnik koji će pozvano lice potpisati, osim ako 
je to pozivanje uneseno u zapisnik o glavnom pretresu. Smatra se da je time 
izvršeno punovažno dostavljanje.</p>
<p class="wyq110---naslov-clana"><a name="str_230"></a>Lično dostavljanje</p>
<p class="clan"><a name="clan_193"></a>Član 193</p>
<p class="normal">Pismeno za koje je u ovom zakoniku određeno da se ima lično 
dostaviti predaje se neposredno licu kome je upućeno. Ako se lice kome se 
pismeno mora lično dostaviti ne zatekne tamo gdje se dostavljanje ima izvršiti, 
dostavljač će se obavijestiti kad i na kojem mjestu može to lice da zatekne i 
ostaviće mu kod jednog od lica iz člana 194 stav 1 ovog zakonika pisano 
obavještenje da, radi primanja pismena, bude u određeni dan i čas u svom stanu ili 
na svom radnom mjestu. Ako i poslije toga dostavljač ne zatekne lice kome se 
dostavljanje ima izvršiti, postupiće u skladu sa članom 194 stav 1 ovog zakonika i 
smatra se da je time dostavljanje izvršeno.</p>
<p class="wyq110---naslov-clana"><a name="str_231"></a>Posredno dostavljanje</p>
<p class="clan"><a name="clan_194"></a>Član 194</p>
<p class="normal">(1) Pismena za koja u ovom zakoniku nije određeno da se moraju 
lično dostaviti, ako se ne mogu neposredno predati licu kome su upućena, odnosno 
ako se primalac ne zatekne u stanu, mogu se predati nekome od njegovih odraslih 
članova domaćinstva, koji je dužan da primi pismeno. Ako se oni ne zateknu u 
stanu, pismeno će se predati upravniku stambene zgrade, odnosno ulaza ili 
susjedu, ako na to pristanu. Ako se dostavljanje vrši na radnom mjestu lica kome 
se pismeno ima dostaviti, a to lice se tu ne zatekne, dostavljanje se može 
izvršiti licu ovlašćenom za prijem pošte koje je dužno da primi pismeno ili licu 
koje je zaposleno na istom mjestu, ako ono pristane da primi pismeno.</p>
<p class="normal">(2) Ako se utvrdi da je lice kome se pismeno ima dostaviti 
odsutno i da mu lica iz stava 1 ovog člana zbog toga ne mogu pismeno na vrijeme 
predati, pismeno će se vratiti uz naznačenje gdje se odsutni nalazi.</p>
<p class="wyq110---naslov-clana"><a name="str_232"></a>Pozivanje okrivljenog i dostavljanje pismena okrivljenom</p>
<p class="clan"><a name="clan_195"></a>Član 195</p>
<p class="normal">(1) Okrivljenom će se lično dostaviti poziv za prvo saslušanje u 
prethodnom postupku i poziv za glavni pretres.</p>
<p class="normal">(2) Okrivljenom koji nema branioca lično će se dostaviti 
optužnica, optužni predlog ili privatna tužba, presuda i druge odluke od čijeg 
dostavljanja teče rok za žalbu, a i žalba protivne stranke koja se dostavlja radi 
odgovora. Ako okrivljeni zahtijeva da se pozivi iz stava 1 ovog člana i pismena 
iz ovog stava dostave licu koje on odredi, dostavljanje se vrši tom licu i 
smatraće se da je izvršeno okrivljenom.</p>
<p class="normal">(3) Ako okrivljenom koji nema branioca treba dostaviti presudu 
kojom mu je izrečena bezuslovna kazna zatvora, a dostavljanje se ne može izvršiti 
na njegovu do tada poznatu adresu, sud će okrivljenom postaviti branioca po 
službenoj dužnosti, koji će vršiti ovu dužnost dok se ne sazna nova adresa 
okrivljenog. Postavljenom braniocu će se odrediti potreban rok za upoznavanje sa 
spisima, a poslije toga će se presuda dostaviti postavljenom braniocu i postupak 
nastaviti. Ako je u pitanju druga odluka od čijeg dostavljanja teče rok za žalbu 
ili žalba protivne stranke koja se dostavlja radi odgovora, a dostavljač nije 
mogao saznati novu adresu okrivljenog, odluka, odnosno žalba će se istaći na 
oglasnoj tabli suda i protekom osam dana od dana isticanja smatra se da je 
izvršeno punovažno dostavljanje.</p>
<p class="normal">(4) Ako okrivljeni ima branioca, optužnica, optužni predlog, 
privatna tužba, presuda i sve odluke od čijeg dostavljanja teče rok za žalbu ili 
prigovor, kao i žalba protivne stranke koja se dostavlja radi odgovora, dostaviće 
se i braniocu i okrivljenom u skladu sa članom 194 ovog zakonika. U tom slučaju 
rok teče od dana dostavljanja pismena okrivljenom, odnosno braniocu. Ako se 
okrivljenom ne može dostaviti odluka, odnosno žalba na njegovu do tada poznatu adresu ili zato što nije prijavio 
promjenu adrese, to pismeno istaći će se na oglasnoj tabli suda, a može se 
objaviti na internet stranici suda i protekom osam dana od dana isticanja smatra 
se da je izvršeno punovažno dostavljanje.</p>
<p class="normal">(5) Ako se pismeno ima dostaviti braniocu okrivljenog, a on ima 
više branilaca, dovoljno je da se dostavi jednom od njih.</p>
<p class="wyq110---naslov-clana"><a name="str_233"></a>Dostavljanje pismena privatnom tužiocu i oštećenom kao tužiocu</p>
<p class="clan"><a name="clan_196"></a>Član 196</p>
<p class="normal">(1) Obavještenje za podnošenje privatne tužbe ili optužnice, kao 
i poziv za glavni pretres dostavlja se privatnom tužiocu i oštećenom kao tužiocu, 
odnosno njihovom zakonskom zastupniku lično u skladu sa članom 193 ovog zakonika, 
a njihovim punomoćnicima u skladu sa članom 194 ovog zakonika. Na isti način 
dostavljaju im se i odluke za koje od dana dostavljanja teče rok za žalbu, kao i 
žalba protivne stranke koja se dostavlja radi odgovora.</p>
<p class="normal">(2) Ako se licima iz stava 1 ovog člana ili oštećenom 
dostavljanje ne može izvršiti na do tada poznatu adresu, sud će obavještenje, 
odnosno odluku ili žalbu istaći na oglasnoj tabli suda i protekom osam dana od 
dana isticanja smatra se da je izvršeno punovažno dostavljanje.</p>
<p class="normal">(3) Ako oštećeni, oštećeni kao tužilac ili privatni tužilac 
ima zakonskog zastupnika ili punomoćnika, dostavljanje će se izvršiti tom licu, a 
ako ih ima više, samo jednom od njih.</p>
<p class="wyq110---naslov-clana"><a name="str_234"></a>Dostavnica</p>
<p class="clan"><a name="clan_197"></a>Član 197</p>
<p class="normal">(1) Pismena se dostavljaju u zatvorenom omotu.</p>
<p class="normal">(2) Potvrdu o izvršenom dostavljanju (dostavnicu ili povratnicu) 
potpisuju primalac i dostavljač. Primalac će na dostavnici ili povratnici sam 
naznačiti dan i čas prijema.</p>
<p class="normal">(3) Ako je primalac nepismen ili nije u stanju da se potpiše, 
dostavljač će ga potpisati, naznačiti dan i čas prijema i staviti napomenu zašto 
je potpisao primaoca.</p>
<p class="normal">(4) Ako primalac odbije da potpiše dostavnicu ili povratnicu, 
dostavljač će to zabilježiti na dostavnici ili povratnici i naznačiti dan i čas 
predaje i time je dostavljanje izvršeno.</p>
<p class="wyq110---naslov-clana"><a name="str_235"></a>Odbijanje prijema pismena</p>
<p class="clan"><a name="clan_198"></a>Član 198</p>
<p class="normal">Kad primalac ili odrasli član njegovog domaćinstva odbije da 
primi pismeno, dostavljač će zabilježiti na dostavnici dan, čas i razlog odbijanja 
prijema, a pismeno će ostaviti u stanu primaoca ili u prostoriji gdje je on 
zaposlen i time je dostavljanje izvršeno.</p>
<p class="wyq110---naslov-clana"><a name="str_236"></a>Posebni slučajevi dostavljanja</p>
<p class="clan"><a name="clan_199"></a>Član 199</p>
<p class="normal">(1) Vojnim licima, pripadnicima straže u organu uprave 
nadležnom za izvršenje krivičnih sankcija i u ustanovama u kojima su smještena 
lica lišena slobode i zaposlenim u suvozemnom, rječnom, pomorskom i 
vazduhoplovnom saobraćaju, poziv se dostavlja preko njihove komande, odnosno 
neposrednog starješine, a po potrebi mogu im se na taj način dostavljati i ostala 
pismena.</p>
<p class="normal">(2) Licima lišenim slobode pismena se dostavljaju u sudu ili 
posredstvom organa uprave nadležnog za izvršenje krivičnih sankcija ili ustanove 
u kojoj su smještena.</p>
<p class="normal">(3) Licima koja uživaju pravo imuniteta u Crnoj Gori, ako 
međunarodnim ugovorima nije drukčije predviđeno, pismena se dostavljaju 
posredstvom ministarstva nadležnog za inostrane poslove.</p>
<p class="normal">(4) Državljanima Crne Gore u drugoj državi, ako se ne radi o 
zamolnicama domaćih sudova za međunarodnu pravnu pomoć u krivičnim predmetima, 
pismena se dostavljaju posredstvom diplomatskog ili konzularnog predstavništva 
Crne Gore, pod uslovom da se druga država ne protivi takvom načinu dostavljanja i 
da lice kome se dostavlja dobrovoljno pristane da primi pismeno. Ovlašćeni radnik 
diplomatskog ili konzularnog predstavništva potpisuje dostavnicu kao dostavljač 
ako je pismeno uručeno u samom predstavništvu, a ako je pismeno dostavljeno 
poštom, potvrđuje to na dostavnici.</p>
<p class="wyq110---naslov-clana"><a name="str_237"></a>Dostavljanje pismena državnom tužiocu</p>
<p class="clan"><a name="clan_200"></a>Član 200</p>
<p class="normal">(1) Državnom tužiocu odluke i druga pismena dostavljaju se 
predajom pisarnici državnog tužilaštva.</p>
<p class="normal">(2) Kad se dostavljaju odluke kod kojih od dana dostavljanja teče 
rok, kao dan dostavljanja smatra se dan predaje pismena pisarnici državnog 
tužilaštva.</p>
<p class="normal">(3) Sud će državnom tužiocu, na njegov zahtjev, dostaviti 
krivični spis radi razmatranja. Ako je u toku rok za izjavu redovnog pravnog 
lijeka ili ako to zahtijevaju drugi interesi postupka, sud može odrediti u kojem 
roku državni tužilac treba da vrati spise.</p>
<p class="wyq110---naslov-clana"><a name="str_238"></a>Primjena odredaba drugih zakona</p>
<p class="clan"><a name="clan_201"></a>Član 201</p>
<p class="normal">U slučajevima koji nijesu uređeni ovim zakonikom, dostavljanje 
se vrši shodno odredbama zakona kojim se uređuje parnični postupak.</p>
<p class="wyq110---naslov-clana"><a name="str_239"></a>Obavještavanje telefonom i telegramom</p>
<p class="clan"><a name="clan_202"></a>Član 202</p>
<p class="normal">(1) Pozivi i odluke koji se donose do završetka glavnog 
pretresa za lica koja učestvuju u postupku, osim za okrivljenog, mogu se predati 
učesniku u postupku koji pristaje da ih uruči licu kome su upućeni, ako organ 
smatra da je na taj način obezbijeđen njihov prijem.</p>
<p class="normal">(2) O pozivu za glavni pretres ili drugom pozivu, kao i o 
odluci o odlaganju glavnog pretresa ili drugih zakazanih radnji, lica iz stava 1 
ovog člana mogu se obavijestiti telegramom, telefonom ili drugim sredstvima 
elektronske komunikacije, ako se prema okolnostima može pretpostaviti da će 
obavještenje na taj način primiti lice kome je upućeno.</p>
<p class="normal">(3) O pozivanju i predaji odluke koji su izvršeni na način 
propisan u st. 1 i 2 ovog člana staviće se službena zabilješka na spisu.</p>
<p class="normal">(4) Prema licu koje je obaviješteno u skladu sa stavom 1 ili 
stavom 2 ovog člana, odnosno kome je odluka upućena ne mogu nastupiti štetne 
posljedice propisane ovim zakonikom.</p>
<p class="wyq110---naslov-clana"><a name="str_240"></a>Uvid u spise predmeta</p>
<p class="clan"><a name="clan_203"></a>Član 203</p>
<p class="normal">(1) Pravo na uvid u spise predmeta obuhvata pravo razgledanja, prepisivanja, preslikavanja i snimanja dokaza koji služe za utvrđivanje činjenica u postupku.</p>
<p class="normal">(2) Pravo na uvid u spise predmeta u kojima je postupanje tajno ili je isključena javnost imaju samo lica koja mogu učestvovati u tom postupku skladu sa ovim zakonikom i zakonom kojim se uređuje tajnost podataka.</p>
<p class="normal">(3) Uvid u spise predmeta dozvoljava organ pred kojim se vodi postupak, a kad je postupak završen organ pred kojim je postupak završen, ako ovim zakonikom nije drukčije propisano.</p>
<p class="wyq110---naslov-clana"><a name="str_241"></a>Pravo na uvid u spise predmeta</p>
<p class="clan"><a name="clan_203a"></a>Član 203a</p>
<p class="normal">(1) Oštećeni i njegov punomoćnik imaju pravo na uvid u spise predmeta. Ako bi uvid u spise predmeta prije saslušanja uticao na iskaz oštećenog, pravo na uvid oštećeni i njegov punomoćnik stiču nakon što oštećeni bude saslušan.</p>
<p class="normal">(2) Oštećeni kao tužilac ima pravo na uvid u spise predmeta nakon prijema obavještenja iz člana 59 stav 1 ovog zakonika.</p>
<p class="normal">(3) Osumnjičeni, odnosno okrivljeni i branilac imaju pravo na uvid u spise predmeta:</p>
<p class="normal">1) nakon saslušanja osumnjičenog, odnosno okrivljenog;</p>
<p class="normal">2) nakon podnošenja privatne tužbe.</p>
<p class="wyq110---naslov-clana"><a name="str_242"></a>Ograničenje prava na uvid u spise predmeta</p>
<p class="clan"><a name="clan_203b"></a>Član 203b</p>
<p class="normal">(1) Izuzetno, licima iz člana 203a ovog zakonika u izviđaju i istrazi može se uskratiti pravo na uvid u dio spisa predmeta, ako bi time bila ugrožena svrha istrage, nacionalna bezbjednost i zaštita svjedoka, što u daljem postupku ne smije ugroziti pravo na odbranu.</p>
<p class="normal">(2) O uskraćivanju prava na uvid u dio spisa predmeta u izviđaju i istrazi odlučuje državni tužilac rješenjem u kojem navodi razloge iz stava 1 ovog člana. Lica iz člana 203a ovog zakonika imaju pravo na prigovor protiv rješenja, u roku od tri dana. Prigovor se podnosi državnom tužiocu koji će ga odmah, uz navođenje razloga uskraćivanja prava na uvid u dio spisa predmeta, dostaviti sudiji za istragu. Lica iz člana 203a ovog zakonika nemaju pravo na uvid u razloge državnog tužioca kojim odbija zahtjev za uvid u spise predmeta. O prigovoru lica iz člana 203a ovog zakonika odlučuje sudija za istragu, u roku od tri dana.</p>
<p class="normal">(3) Nakon potvrđivanja optužnice okrivljeni i branilac imaju pravo na uvid u spise predmeta u cjelini.</p>
<p class="wyq060---pododeljak"><a name="str_243"></a>Glava XI</p>
<p class="wyq060---pododeljak">PODNESCI I ZAPISNICI</p>
<p class="wyq110---naslov-clana"><a name="str_244"></a>Podnošenje i ispravka podnesaka</p>
<p class="clan"><a name="clan_204"></a>Član 204</p>
<p class="normal">(1) Privatne tužbe, optužnice i optužni predlozi oštećenog kao 
tužioca, predlozi, pravni lijekovi i druge izjave i saopštenja podnose se pisano 
ili se daju usmeno na zapisnik.</p>
<p class="normal">(2) Podnesci iz stava 1 ovog člana moraju biti razumljivi i 
sadržati sve što je potrebno da bi se po njima moglo postupati.</p>
<p class="normal">(3) Ako u ovom zakoniku nije drukčije određeno, sud će 
podnosioca podneska koji je nerazumljiv ili ne sadrži sve što je potrebno da bi 
se po njemu moglo postupati pozvati da podnesak ispravi, odnosno dopuni, a ako on 
to ne učini u određenom roku, sud će podnesak odbaciti.</p>
<p class="normal">(4) U pozivu za ispravku, odnosno dopunu podneska podnosilac 
će se upozoriti na posljedice propuštanja.</p>
<p class="wyq110---naslov-clana"><a name="str_245"></a>Dostavljanje podnesaka protivnoj stranci</p>
<p class="clan"><a name="clan_205"></a>Član 205</p>
<p class="normal">Podnesci koji se po ovom zakoniku dostavljaju protivnoj stranci 
predaju se sudu u dovoljnom broju primjeraka za sud i drugu stranku. Ako ovakvi 
podnesci nijesu predati sudu u dovoljnom broju primjeraka, sud će potrebne 
primjerke prepisati o trošku podnosioca.</p>
<p class="wyq110---naslov-clana"><a name="str_246"></a>Zaštita ugleda suda, stranaka i drugih učesnika postupka</p>
<p class="clan"><a name="clan_206"></a>Član 206</p>
<p class="normal">(1) Sud je dužan da svoj ugled, ugled stranaka i drugih 
učesnika postupka zaštiti od uvrede, prijetnje ili napada.</p>
<p class="normal">(2) Dužnost iz stava 1 ovog člana ima i državni tužilac u 
izviđaju i u istrazi.</p>
<p class="normal">(3) Sud će kazniti novčanom kaznom do 1.000 € branioca, 
punomoćnika, zakonskog zastupnika, oštećenog, privatnog tužioca ili oštećenog 
kao tužioca koji u podnesku ili u usmenoj riječi vrijeđa sud ili lice koje 
učestvuje u postupku. Rješenje o kažnjavanju donosi sudija za istragu, odnosno 
vijeće pred kojim je data izjava, a ako je ona učinjena u podnesku, sud koji o 
podnesku treba da odluči. Ako državni tužilac ili lice koje ga zastupa vrijeđa 
drugoga, o tome će se obavijestiti nadležni državni tužilac. O kažnjavanju 
advokata, obavijestiće se Advokatska komora.</p>
<p class="normal">(4) Kad državni tužilac u toku izviđaja ili istrage ocijeni da 
branilac, punomoćnik ili zakonski zastupnik oštećenog u podnesku ili u usmenoj 
riječi vrijeđa sud, državnog tužioca ili drugo lice koje učestvuje u krivičnom 
postupku, kopiju podneska ili zapisnik o usmenoj riječi dostaviće sudiji za 
istragu koji može donijeti rješenje o kažnjavanju iz stava 3 ovog člana.</p>
<p class="normal">(5) Protiv rješenja iz st. 3 i 4 ovog člana dozvoljena je žalba.</p>
<p class="normal">(6) Kažnjavanje iz st. 3 i 4 ovog člana ne utiče na gonjenje i 
izricanje kazne za krivično djelo izvršeno vrijeđanjem.</p>
<p class="wyq110---naslov-clana"><a name="str_247"></a>Obaveza sastavljanja zapisnika</p>
<p class="clan"><a name="clan_207"></a>Član 207</p>
<p class="normal">(1) O svakoj radnji preduzetoj u toku krivičnog postupka 
sastaviće se zapisnik istovremeno sa preduzimanjem radnje, a ako to nije moguće, 
neposredno poslije preduzimanja radnje.</p>
<p class="normal">(2) Zapisnik piše zapisničar.</p>
<p class="normal">(3) Kad se vrši pretresanje stana ili lica ili se radnja 
preduzima van službenih prostorija organa, a zapisničar se ne može obezbijediti, 
zapisnik može pisati lice koje preduzima radnju.</p>
<p class="normal">(4) Kad zapisnik piše zapisničar, zapisnik se sastavlja na 
način što lice koje preduzima radnju kazuje glasno zapisničaru šta će unijeti u 
zapisnik.</p>
<p class="normal">(5) Licu koje se saslušava može se dozvoliti da samo kazuje 
odgovore u zapisnik. U slučaju zloupotrebe ovo pravo mu se može uskratiti.</p>
<p class="wyq110---naslov-clana"><a name="str_248"></a>Sadržaj zapisnika</p>
<p class="clan"><a name="clan_208"></a>Član 208</p>
<p class="normal">(1) U zapisnik se unosi naziv državnog organa pred kojim se 
preduzima radnja, ime i prezime službenog lica koje radnju preduzima, mjesto gdje 
se preduzima radnja, dan i čas kad je radnja započeta i završena, imena i 
prezimena prisutnih lica i u kom svojstvu prisustvuju, kao i naznačenje krivičnog 
predmeta po kojem se preduzima radnja.</p>
<p class="normal">(2) Zapisnik treba da sadrži bitne podatke o toku i sadržini 
preduzete radnje. U zapisnik se, u obliku pripovijedanja, unosi samo bitna 
sadržina datih iskaza i izjava. Pitanja se unose u zapisnik samo ako je potrebno 
da se razumije odgovor. Kad sud ocijeni da je potrebno ili na zahtjev stranaka 
ili branioca, u zapisnik će se doslovno unijeti pitanje koje je postavljeno i 
odgovor koji je dat. U slučaju zloupotrebe,ovo pravo im se može uskratiti. Ako 
su prilikom preduzimanja radnje oduzeti predmeti ili spisi, to će se navesti u 
zapisnik, a oduzete stvari će se priključiti zapisniku ili će se navesti gdje se 
nalaze na čuvanju.</p>
<p class="normal">(3) Tok glavnog pretresa može se bilježiti i stenografski. 
Stenografske zabilješke će se, u roku od 48 časova, prevesti, pregledati, 
potpisati od strane stenografa i priključiti spisima.</p>
<p class="normal">(4) Prilikom preduzimanja radnji kao što je uviđaj, pretresanje 
stana ili lica ili prepoznavanje lica ili predmeta iz člana 115 ovog zakonika, u 
zapisnik će se unijeti i podaci koji su važni s obzirom na prirodu takve radnje 
ili za utvrđivanje istovjetnosti pojedinih predmeta (opis, mjere i veličina 
predmeta ili tragova, stavljanje oznake na predmetima i dr.), a ako su napravljene 
skice, crteži, planovi, fotografije, filmski snimci i slično, to će se navesti u 
zapisnik i priključiti zapisniku.</p>
<p class="wyq110---naslov-clana"><a name="str_249"></a>Uredno vođenje zapisnika, preinačenja, ispravke i dodaci u 
zapisniku</p>
<p class="clan"><a name="clan_209"></a>Član 209</p>
<p class="normal">(1) Zapisnik se mora voditi uredno. U njemu se ne smije ništa 
izbrisati, dodati ili mijenjati. Precrtana mjesta moraju ostati čitka.</p>
<p class="normal">(2) Sva preinačenja, ispravke i dodaci unose se na kraju 
zapisnika i moraju biti ovjereni od strane lica koja potpisuju zapisnik.</p>
<p class="wyq110---naslov-clana"><a name="str_250"></a>Čitanje, odnosno uvid u zapisnik i potpisivanje zapisnika</p>
<p class="clan"><a name="clan_210"></a>Član 210</p>
<p class="normal">(1) Saslušano lice, lica koja obavezno prisustvuju radnjama u 
postupku, kao i stranke, branilac i oštećeni, ako su prisutni, imaju pravo da 
pročitaju zapisnik ili da zahtijevaju da im se pročita. Na to je dužno da ih 
upozori lice koje preduzima radnju, a u zapisnik će se naznačiti da li je 
upozorenje dato i da li je zapisnik pročitan. Zapisnik će se uvijek pročitati ako 
nije bilo zapisničara i to će se naznačiti u zapisniku.</p>
<p class="normal">(2) Zapisnik potpisuje saslušano lice. Ako se zapisnik sastoji 
od više listova, saslušano lice potpisuje svaki list. Ako saslušano lice odbije 
da potpiše zapisnik ili da stavi otisak prsta, to će se zabilježiti u zapisnik i 
navešće se razlog odbijanja.</p>
<p class="normal">(3) Na kraju zapisnika potpisaće se tumač, ako ga je bilo, 
svjedoci čije je prisustvo obavezno prilikom preduzimanja dokaznih radnji, a 
prilikom pretresanja i lice koje se pretresa ili čiji se stan pretresa. Ako 
zapisnik piše lice iz člana 207 stav 3 ovog zakonika, zapisnik potpisuju lica 
koja prisustvuju radnji. Ako takvih lica nema ili nijesu u stanju da shvate 
sadržinu zapisnika, zapisnik potpisuju dva svjedoka, osim ako nije moguće da se 
obezbijedi njihovo prisustvo.</p>
<p class="normal">(4) Nepismeno lice, umjesto potpisa, stavlja otisak kažiprsta 
desne ruke, a zapisničar će ispod otiska upisati njegovo ime i prezime. Ako se, 
usljed nemogućnosti da se stavi otisak desnog kažiprsta, stavlja otisak nekog 
drugog prsta ili otisak prsta lijeve ruke, u zapisniku će se naznačiti od kojeg 
je prsta i sa koje ruke uzet otisak.</p>
<p class="normal">(5) Ako saslušano lice nema obje ruke, pročitaće zapisnik, a 
ako je nepismeno, zapisnik će mu se pročitati i to će se zabilježiti u zapisnik.</p>
<p class="normal">(6) Ako se radnja nije mogla obaviti bez prekida, u zapisniku 
će se naznačiti dan i čas kad je nastao prekid, kao i dan i čas kad se radnja 
nastavlja.</p>
<p class="normal">(7) Ako je bilo prigovora u pogledu sadržine zapisnika, 
navešće se u zapisnik i ti prigovori.</p>
<p class="normal">(8) Zapisnik na kraju potpisuje lice koje je preduzelo radnju i 
zapisničar.</p>
<p class="wyq110---naslov-clana"><a name="str_251"></a>Izdvajanje zapisnika</p>
<p class="clan"><a name="clan_211"></a>Član 211</p>
<p class="normal">(1) Kad je ovim zakonikom određeno da se na iskazu okrivljenog, 
svjedoka ili vještaka ili zapisniku o pretresanju stana ili podacima iz člana 161 
ovog zakonika ne može zasnovati sudska odluka, sudija za istragu će, po 
službenoj dužnosti ili na predlog stranaka, donijeti rješenje o njihovom izdvajanju 
iz spisa odmah, a najkasnije do završetka istrage, odnosno podnošenja neposredne 
optužnice iz člana 288 ovog zakonika. Protiv ovog rješenja dozvoljena je posebna 
žalba.</p>
<p class="normal">(2) Po pravosnažnosti rješenja izdvojeni zapisnici se zatvaraju 
u poseban omot i čuvaju kod sudije za istragu odvojeno od ostalih spisa i ne 
mogu se razgledati, niti se mogu koristiti u postupku.</p>
<p class="normal">(3) Poslije završene istrage, odnosno podnošenja neposredne 
optužnice iz člana 288 ovog zakonika, sudija za istragu će postupiti po 
odredbama st. 1 i 2 ovog člana i sa svim obavještenjima koja su, u smislu člana 
259 stav 1 i člana 271 stav 3 ovog zakonika, državnom tužiocu i policiji dali 
građani. Kad državni tužilac podigne optužnicu bez sprovođenja istrage, dostaviće 
spise u kojima se nalaze ovakva obavještenja sudiji za istragu, koji će postupiti 
po odredbama ovog člana.</p>
<p class="wyq110---naslov-clana"><a name="str_252"></a>Audio i audiovizuelno snimanje</p>
<p class="clan"><a name="clan_212"></a>Član 212</p>
<p class="normal">(1) Sve preduzete radnje u toku krivičnog postupka se, po 
pravilu, audio ili audiovizuelno snimaju. O tome će se prethodno obavijestiti 
lice koje se saslušava i poučiti da ima pravo da zatraži reprodukovanje snimka 
radi provjeravanja date izjave.</p>
<p class="normal">(2) Vijeće može, iz opravdanih razloga, da odluči da se 
pojedini dijelovi glavnog pretresa ne snimaju.</p>
<p class="normal">(3) Snimak mora da sadrži podatke iz člana 208 stav 1 ovog 
zakonika, podatke potrebne za identifikaciju lica čija se izjava snima i podatak 
u kom svojstvu se saslušava. Kad se snimaju izjave više lica mora se 
obezbijediti da se iz snimka može jasno razaznati ko je dao izjavu.</p>
<p class="normal">(4) Na zahtjev saslušanog lica snimak će se odmah 
reprodukovati, a ispravke ili objašnjenja tog lica će se snimiti.</p>
<p class="normal">(5) U zapisnik o dokaznoj radnji unijeće se da je izvršeno 
snimanje, ko je snimanje izvršio, da je lice koje se saslušava prethodno 
obaviješteno o snimanju, da je snimak reprodukovan i gdje se snimak čuva, ako 
nije priložen spisima predmeta.</p>
<p class="normal">(6) Državni tužilac, sudija za istragu ili predsjednik vijeća 
može odrediti da se snimak u cjelini ili djelimično prepiše. U tom slučaju on će 
prepis pregledati, ovjeriti i priključiti zapisniku o preduzimanju dokazne radnje.</p>
<p class="normal">(7) Snimak se čuva u sudu do vremena do kojeg se čuva i 
krivični spis.</p>
<p class="normal">(8) Državni tužilac, sudija za istragu ili predsjednik vijeća 
može dozvoliti da učesnici postupka koji imaju opravdani interes, pomoću 
magnetofona, snime izvođenje dokazne radnje.</p>
<p class="normal">(9) Snimci iz st. 1 do 8 ovog člana ne mogu se javno 
prikazivati bez prethodno pribavljene pisane saglasnosti stranaka i učesnika 
snimljene radnje.</p>
<p class="wyq110---naslov-clana"><a name="str_253"></a>Druge odredbe ovog zakonika koje važe za zapisnik o glavnom 
pretresu</p>
<p class="clan"><a name="clan_213"></a>Član 213</p>
<p class="normal">Za zapisnik o glavnom pretresu važe i odredbe čl. 331 do 334 
ovog zakonika.</p>
<p class="wyq110---naslov-clana"><a name="str_254"></a>Zapisnik o vijećanju i glasanju</p>
<p class="clan"><a name="clan_214"></a>Član 214</p>
<p class="normal">(1) O vijećanju i glasanju sastaviće se poseban zapisnik.</p>
<p class="normal">(2) Zapisnik o vijećanju i glasanju sadrži tok glasanja i odluku 
koja je donesena.</p>
<p class="normal">(3) Ovaj zapisnik potpisuju svi članovi vijeća i zapisničar. 
Odvojena mišljenja priključiće se zapisniku o vijećanju i glasanju, ako nijesu 
unesena u zapisnik.</p>
<p class="normal">(4) Zapisnik o vijećanju i glasanju zatvoriće se u poseban omot. 
Ovaj zapisnik može razgledati samo viši sud kad rješava o pravnom lijeku i u tom 
slučaju dužan je da zapisnik ponovo zatvori u poseban omot i da na omotu naznači 
da je razgledao zapisnik.</p>
<p class="wyq060---pododeljak"><a name="str_255"></a>Glava XII</p>
<p class="wyq060---pododeljak">ROKOVI</p>
<p class="wyq110---naslov-clana"><a name="str_256"></a>Rokovi za predaju podnesaka</p>
<p class="clan"><a name="clan_215"></a>Član 215</p>
<p class="normal">(1) Rokovi propisani ovim zakonikom ne mogu se produžiti, osim 
kad to zakonik izričito dozvoljava. Ako je u pitanju rok koji je ovim zakonikom 
određen radi zaštite prava odbrane i drugih procesnih prava okrivljenog, taj rok 
se može skratiti ako to zahtijeva okrivljeni pisano ili usmeno na zapisnik pred 
sudom.</p>
<p class="normal">(2) Kad je izjava vezana za rok smatra se da je data u roku, 
ako je prije nego što rok istekne predata onom ko je ovlašćen da je primi.</p>
<p class="normal">(3) Kad je izjava upućena preko pošte preporučenom pošiljkom, 
dan predaje pošti smatra se kao dan predaje onome kome je upućena. Predaja 
vojnoj pošti u mjestima gdje ne postoji redovna pošta smatra se kao predaja 
pošti preporučenom pošiljkom.</p>
<p class="normal">(4) Okrivljeni koji se nalazi u pritvoru može izjavu koja je 
vezana za rok dati i na zapisnik kod suda koji vodi postupak ili je predati 
upravi zatvora, a lice koje se nalazi na izdržavanju kazne ili se nalazi u 
ustanovi radi primjene mjere bezbjednosti ili vaspitne mjere može takvu izjavu 
predati organu uprave nadležnom za izvršenje krivičnih sankcija ili ustanove u 
kojoj je smješteno. Dan kad je sastavljen takav zapisnik, odnosno kad je izjava 
predata organu uprave nadležnom za izvršenje krivičnih sankcija ili ustanove, 
smatra se kao dan predaje organu koji je nadležan da je primi. Organ uprave 
nadležan za izvršenje krivičnih sankcija ili ustanova izdaće pritvorenom licu 
potvrdu o predaji izjave.</p>
<p class="normal">(5) Ako je podnesak koji je vezan za rok, zbog neznanja ili 
očigledne omaške podnosioca, predat ili upućen nenadležnom sudu prije isteka 
roka, a nadležnom sudu stigne poslije isteka roka, smatraće se da je podnesen u 
roku.</p>
<p class="wyq110---naslov-clana"><a name="str_257"></a>Računanje rokova</p>
<p class="clan"><a name="clan_216"></a>Član 216</p>
<p class="normal">(1) Rokovi se računaju na časove, dane, mjesece i godine.</p>
<p class="normal">(2) Čas ili dan kad je dostavljanje ili saopštenje izvršeno, 
odnosno u koji pada događaj od kad treba računati trajanje roka ne uračunava se u 
rok, već se za početak roka uzima prvi naredni čas, odnosno dan. U jedan dan 
računa se 24 časa, a mjesec se računa po kalendarskom vremenu.</p>
<p class="normal">(3) Rokovi određeni po mjesecima, odnosno godinama završavaju 
se protekom onog dana posljednjeg mjeseca, odnosno godine koji po svom broju 
odgovara danu kad je rok otpočeo. Ako nema tog dana u posljednjem mjesecu, rok se 
završava posljednjeg dana tog mjeseca.</p>
<p class="normal">(4) Ako posljednji dan roka pada na državni praznik ili u subotu 
ili u nedjelju ili u neki drugi dan kad državni organ nije radio, rok ističe 
protekom prvog narednog radnog dana.</p>
<p class="wyq110---naslov-clana"><a name="str_258"></a>Povraćaj u pređašnje stanje</p>
<p class="clan"><a name="clan_217"></a>Član 217</p>
<p class="normal">(1) Okrivljenom koji iz opravdanih razloga propusti rok za 
izjavu žalbe na presudu ili na rješenje o primjeni mjere bezbjednosti ili 
vaspitne mjere ili o oduzimanju imovinske koristi ili prigovor protiv rješenja o 
kažnjavanju, sud će dozvoliti povraćaj u pređašnje stanje radi izjavljivanja žalbe, 
odnosno prigovora, ako u roku od osam dana poslije prestanka uzroka zbog kojeg 
je propustio rok podnese molbu za povraćaj u pređašnje stanje i ako istovremeno s 
molbom preda žalbu odnosno prigovor.</p>
<p class="normal">(2) Poslije proteka tri mjeseca od dana propuštanja ne može se 
tražiti povraćaj u pređašnje stanje.</p>
<p class="wyq110---naslov-clana"><a name="str_259"></a>Odlučivanje o povraćaju u pređašnje stanje</p>
<p class="clan"><a name="clan_218"></a>Član 218</p>
<p class="normal">(1) O povraćaju u pređašnje stanje odlučuje predsjednik vijeća 
koje je donijelo presudu ili rješenje koje se pobija žalbom, odnosno prigovorom.</p>
<p class="normal">(2) Protiv rješenja kojim se dozvoljava povraćaj u pređašnje 
stanje nije dozvoljena žalba.</p>
<p class="normal">(3) Kad je okrivljeni izjavio žalbu na rješenje kojim se ne 
dozvoljava povraćaj u pređašnje stanje sud je dužan da ovu žalbu, zajedno sa žalbom 
na presudu ili na rješenje o primjeni mjere bezbjednosti ili vaspitne mjere ili o 
oduzimanju imovinske koristi ili prigovorom na rješenje o kažnjavanju, kao i sa 
odgovorom na žalbu i svim spisima, dostavi višem sudu na rješavanje.</p>
<p class="wyq110---naslov-clana"><a name="str_260"></a>Dejstvo molbe za povraćaj u pređašnje stanje</p>
<p class="clan"><a name="clan_219"></a>Član 219</p>
<p class="normal">Molba za povraćaj u pređašnje stanje, po pravilu, ne zadržava 
izvršenje presude, odnosno rješenja o primjeni mjere bezbjednosti ili vaspitne 
mjere ili o oduzimanju imovinske koristi i rješenja o kažnjavanju, ali sud nadležan 
za rješavanje molbe može odlučiti da se sa izvršenjem zastane do donošenja odluke 
po molbi.</p>
<p class="wyq060---pododeljak"><a name="str_261"></a>Glava XIII</p>
<p class="wyq060---pododeljak">IZVRŠENjE ODLUKA</p>
<p class="wyq110---naslov-clana"><a name="str_262"></a>Pravosnažnost i izvršnost presude</p>
<p class="clan"><a name="clan_220"></a>Član 220</p>
<p class="normal">(1) Presuda postaje pravosnažna kad se više ne može pobijati 
žalbom ili kad žalba nije dozvoljena.</p>
<p class="normal">(2) Pravosnažna presuda postaje izvršna od dana dostavljanja, 
ako za izvršenje ne postoje zakonske smetnje. Ako nije izjavljena žalba ili su se 
stranke odrekle ili odustale od žalbe, presuda je izvršna istekom roka za žalbu, 
odnosno od dana odricanja ili odustanka od izjavljene žalbe.</p>
<p class="normal">(3) Ako sud koji je donio presudu u prvom stepenu nije 
nadležan za njeno izvršenje, dostaviće ovjereni prepis presude sa potvrdom o 
izvršnosti sudu koji je nadležan za izvršenje.</p>
<p class="normal">(4) Ako je lice koje je na službi u Vojsci Crne Gore osuđeno 
na kaznu, sud će ovjereni prepis pravosnažne presude dostaviti organu državne 
uprave nadležnom za poslove odbrane.</p>
<p class="wyq110---naslov-clana"><a name="str_263"></a>Izvršenje odluke u pogledu troškova krivičnog postupka, 
imovinskopravnih zahtjeva, oduzimanja predmeta i imovinske koristi</p>
<p class="clan"><a name="clan_221"></a>Član 221</p>
<p class="normal">(1) Izvršenje presude u pogledu troškova krivičnog postupka, 
oduzimanja imovinske koristi i imovinskopravnih zahtjeva vrši nadležni sud po 
odredbama zakona kojim je uređen izvršni postupak.</p>
<p class="normal">(2) Troškovi krivičnog postupka prinudno se naplaćuju po 
službenoj dužnosti i unose u poseban razdjel budžeta za rad sudova. Troškovi 
prinudne naplate prethodno se isplaćuju iz posebnog razdjela budžeta za rad 
sudova.</p>
<p class="normal">(3) Ako je u presudi izrečena mjera bezbjednosti oduzimanja 
predmeta, sud koji je izrekao presudu u prvom stepenu odlučiće da li će se takvi 
predmeti prodati po odredbama zakona kojim je uređen izvršni postupak ili će se 
predati kriminalističkom muzeju ili drugoj ustanovi ili će se uništiti. Novac 
dobijen prodajom predmeta unosi se u poseban razdjel budžeta za rad sudova.</p>
<p class="normal">(4) Odredba stava 3 ovog člana shodno će se primijeniti i kad 
se donese odluka o oduzimanju predmeta na osnovu člana 477 ovog zakonika.</p>
<p class="normal">(5) Pravosnažna odluka o oduzimanju predmeta može se, mimo 
slučaja ponavljanja krivičnog postupka, odnosno zahtjeva za zaštitu zakonitosti, 
izmijeniti u parničnom postupku ako se pojavi spor o svojini oduzetih predmeta.</p>
<p class="wyq110---naslov-clana"><a name="str_264"></a>Pravosnažnost i izvršnost drugih odluka</p>
<p class="clan"><a name="clan_222"></a>Član 222</p>
<p class="normal">(1) Ako ovim zakonikom nije drukčije određeno, rješenja se 
izvršavaju kad postanu pravosnažna. Naredbe se izvršavaju odmah, ako organ koji 
je naredbu donio ne naredi drukčije.</p>
<p class="normal">(2) Pravosnažnost rješenja nastupa kad se ono ne može pobijati 
žalbom ili kad žalba nije dozvoljena.</p>
<p class="normal">(3) Rješenja i naredbe, ako nije drukčije određeno, izvršavaju 
organi koji su te odluke donijeli. Ako je sud rješenjem odlučio o troškovima 
krivičnog postupka, ti troškovi se naplaćuju u skladu sa odredbama člana 221 st. 
1 i 2 ovog zakonika.</p>
<p class="wyq110---naslov-clana"><a name="str_265"></a>Sumnja u dozvoljenost izvršenja ili sumnja u odnosu na druga 
pitanja u pravosnažnoj presudi</p>
<p class="clan"><a name="clan_223"></a>Član 223</p>
<p class="normal">(1) Ako se pojavi sumnja u vezi dozvoljenosti izvršenja sudske 
odluke ili računanja kazne ili ako u pravosnažnoj presudi nije odlučeno o 
uračunavanju pritvora ili ranije izdržane kazne ili uračunavanje nije pravilno 
izvršeno, o tome će odlučiti posebnim rješenjem predsjednik vijeća suda koji je 
sudio u prvom stepenu. Žalba zadržava izvršenje rješenja, osim ako sud nije 
drukčije odredio.</p>
<p class="normal">(2) Ako se u toku izvršenja pojavi sumnja u pogledu tumačenja 
sudske odluke, o tome odlučuje predsjednik vijeća koje je donijelo pravosnažnu 
odluku.</p>
<p class="normal">(3) Ako izvršenje nije dozvoljeno zbog nastupanja zastare 
izvršenja, o tome će rješenjem odlučiti predsjednik suda nadležnog za izvršenje. O 
žalbi na rješenje predsjednika suda odlučuje predsjednik višeg suda.</p>
<p class="wyq110---naslov-clana"><a name="str_266"></a>Izdavanje oštećenom potvrde o izvršnosti presude</p>
<p class="clan"><a name="clan_224"></a>Član 224</p>
<p class="normal">Kad je odluka kojom je odlučeno o imovinskopravnom zahtjevu 
postala pravosnažna, oštećeni može zahtijevati od suda koji je odlučio u prvom 
stepenu da mu izda ovjereni prepis odluke, sa naznačenjem da je odluka izvršna.</p>
<p class="wyq110---naslov-clana"><a name="str_267"></a>Kaznena evidencija</p>
<p class="clan"><a name="clan_225"></a>Član 225</p>
<p class="normal">(1) Kaznenu evidenciju o licima osuđenim za krivična djela 
izvršena na teritoriji Crne Gore, kao i licima osuđenim za krivična djela od 
stranih sudova, vodi ministarstvo nadležno za poslove pravosuđa.</p>
<p class="normal">(2) Način vođenja kaznene evidencije propisuje Vlada.</p>
<p class="wyq060---pododeljak"><a name="str_268"></a>Glava XIV</p>
<p class="wyq060---pododeljak">TROŠKOVI KRIVIČNOG POSTUPKA</p>
<p class="wyq110---naslov-clana"><a name="str_269"></a>Vrste troškova</p>
<p class="clan"><a name="clan_226"></a>Član 226</p>
<p class="normal">(1) Troškovi krivičnog postupka su izdaci učinjeni povodom 
krivičnog postupka od njegovog pokretanja do njegovog završetka i izdaci za 
preduzete dokazne radnje prije istrage.</p>
<p class="normal">(2) Troškovi krivičnog postupka obuhvataju:</p>
<p class="normal">1) troškove za svjedoke, vještake, tumače, stručna lica, 
troškove uviđaja, rekonstrukcije, ekshumacije i troškove stenodaktilografskog i 
tehničkog snimanja i kopiranja zapisnika;</p>
<p class="normal">2) troškove prevoza okrivljenog;</p>
<p class="normal">3) izdatke za dovođenje osumnjičenog, okrivljenog, svjedoka i 
vještaka;</p>
<p class="normal">4) putne troškove službenih lica;</p>
<p class="normal">5) troškove liječenja okrivljenog za vrijeme dok se nalazi u 
pritvoru, kao i troškove porođaja, osim troškova koji se naplaćuju iz Fonda za 
zdravstveno osiguranje;</p>
<p class="normal">6) troškove tehničkog pregleda vozila, analize krvi, analize 
DNK, analize urina, odnosno druge medicinske analize, kao i troškove prevoza 
leša do mjesta obdukcije;</p>
<p class="normal">7) nagradu i nužne izdatke branioca, nužne izdatke privatnog 
tužioca i oštećenog kao tužioca i njihovih zakonskih zastupnika, kao i nagradu i 
nužne izdatke njihovih punomoćnika;</p>
<p class="normal">8) nužne izdatke oštećenog i njegovog zakonskog zastupnika, kao 
i nagradu i nužne izdatke njegovog punomoćnika;</p>
<p class="normal">9) paušalni iznos za troškove koji nijesu obuhvaćeni 
prethodnim tačkama ovog stava.</p>
<p class="normal">(3) Paušalni iznos se određuje prema trajanju i složenosti 
postupka i imovnom stanju lica obaveznog da plati taj iznos.</p>
<p class="normal">(4) Troškovi iz stava 2 tač. 1 do 6 ovog člana, kao i nagrada i nužni izdaci postavljenog branioca, postavljenog punomoćnika oštećenog kao tužioca iz člana 64 stav 3, člana 69 stav 9 i člana 70 ovog zakonika i postavljenog punomoćnika oštećenog iz člana 58 stav 6 ovog zakonika, u postupku zbog krivičnih djela za koja se goni po službenoj dužnosti, isplaćuju se iz sredstava organa koji vodi krivični postupak po podnošenju zahtjeva za naknadu troškova, a nagrada postavljenom braniocu i punomoćniku nakon njihovog razrješenja.</p>
<p class="normal">(5) Ako ne dođe do pokretanja krivičnog postupka, troškove 
preduzetih dokaznih radnji u izviđaju snosi organ po čijem se nalogu radnje 
izvode.</p>
<p class="normal">(6) Troškovi prevođenja koji nastaju primjenom odredaba ovog 
zakonika o pravu stranaka, svjedoka i drugih lica koja učestvuju u postupku na 
upotrebu svog jezika, neće se naplaćivati od lica koja su po odredbama ovog 
zakonika dužna da naknade troškove krivičnog postupka.</p>
<p class="wyq110---naslov-clana"><a name="str_270"></a>Odluka o troškovima</p>
<p class="clan"><a name="clan_227"></a>Član 227</p>
<p class="normal">(1) U presudi, kao i u odluci kojom se obustavlja krivični 
postupak, odnosno odbacuje optužnica, odlučiće se ko će snositi troškove 
postupka i koliko oni iznose.</p>
<p class="normal">(2) Ako nedostaju podaci o visini troškova, posebno rješenje o 
visini tih troškova donijeće državni tužilac ili predsjednik vijeća kad se ti 
podaci pribave. Podaci o visini troškova koji nedostaju i zahtjev za njihovu 
naknadu mogu se podnijeti najkasnije u roku od 15 dana od dana prijema 
pravosnažne presude ili odluke iz stava 1 ovog člana.</p>
<p class="normal">(3) Kad je o troškovima krivičnog postupka iz stava 2 ovog 
člana odlučeno posebnim rješenjem, o žalbi protiv tog rješenja odlučuje vijeće iz 
člana 24 stav 7 ovog zakonika.</p>
<p class="normal">(4) Kad se krivični postupak ne pokrene ili se obustavi u 
istrazi, o troškovima odlučuje državni tužilac.</p>
<p class="wyq110---naslov-clana"><a name="str_271"></a>Skrivljeni troškovi</p>
<p class="clan"><a name="clan_228"></a>Član 228</p>
<p class="normal">(1) Okrivljeni, oštećeni, oštećeni kao tužilac, privatni 
tužilac, branilac, zakonski zastupnik, punomoćnik, svjedok, vještak, tumač i 
stručno lice iz člana 282 stav 8 ovog zakonika, bez obzira na ishod krivičnog 
postupka, snose troškove svog dovođenja, odlaganja dokazne radnje ili glavnog 
pretresa i druge troškove postupka koje su prouzrokovali svojom krivicom, kao i 
odgovarajući dio paušalnog iznosa.</p>
<p class="normal">(2) O troškovima iz stava 1 ovog člana donosi se posebno 
rješenje, osim ako se o troškovima koje snose privatni tužilac i okrivljeni 
rješava u odluci o glavnoj stvari.</p>
<p class="normal">(3) O žalbi protiv posebnog rješenja iz stava 2 ovog člana 
odlučuje vijeće iz člana 24 stav 7 ovog zakonika.</p>
<p class="wyq110---naslov-clana"><a name="str_272"></a>Troškovi postupka kad je okrivljeni oglašen krivim</p>
<p class="clan"><a name="clan_229"></a>Član 229</p>
<p class="normal">(1) Kad sud okrivljenog oglasi krivim izreći će u presudi da je dužan da naknadi troškove krivičnog postupka, koji su unaprijed isplaćeni, kao i troškove privatnog tužioca, oštećenog kao tužioca, oštećenog i njihovih zakonskih zastupnika i nagradu i nužne izdatke njihovih punomoćnika.</p>
<p class="normal">(2) Lice koje je okrivljeno za više krivičnih djela neće se 
osuditi na naknadu troškova u pogledu djela za koja je oslobođeno od optužbe, 
ukoliko se ti troškovi mogu izdvojiti iz ukupnih troškova.</p>
<p class="normal">(3) U presudi kojom je više okrivljenih oglašeno krivim sud će 
odrediti koliki će dio troškova snositi svaki od njih, a ako to nije moguće, 
osudiće sve okrivljene da solidarno snose troškove. Plaćanje paušalnog iznosa 
odrediće se za svakog okrivljenog posebno.</p>
<p class="normal">(4) U odluci kojom rješava o troškovima sud može osloboditi 
okrivljenog od dužnosti da naknadi u cjelini ili djelimično troškove krivičnog 
postupka iz člana 226 stav 2 tač. 1 do 6 i tačka 9 ovog zakonika, ako bi njihovim 
plaćanjem bilo dovedeno u pitanje izdržavanje okrivljenog ili lica koja je on dužan 
da izdržava. Ako se ove okolnosti utvrde poslije donošenja odluke o troškovima, 
predsjednik vijeća može, posebnim rješenjem, osloboditi okrivljenog od dužnosti 
naknade troškova krivičnog postupka.</p>
<p class="wyq110---naslov-clana"><a name="str_273"></a>Troškovi postupka u slučaju obustave postupka, donošenja 
oslobađajuće ili odbijajuće presude</p>
<p class="clan"><a name="clan_230"></a>Član 230</p>
<p class="normal">(1) Kad se krivični postupak obustavi ili kad se donese 
presuda kojom se okrivljeni oslobađa od optužbe ili kojom se optužba odbija, u 
odluci o obustavi postupka, odnosno u presudi izreći će se da se troškovi 
krivičnog postupka iz člana 226 stav 2 tač. 1 do 6 ovog zakonika, kao i nužni 
izdaci okrivljenog i nužni izdaci i nagrada branioca isplaćuju iz posebnog 
razdjela budžeta za rad sudova, osim u slučajevima iz st. 2 i 3 ovog člana.</p>
<p class="normal">(2) Lice koje je oglašeno krivim za krivično djelo lažnog 
prijavljivanja obavezaće se da snosi troškove krivičnog postupka koje je 
prouzrokovalo lažnim prijavljivanjem.</p>
<p class="normal">(3) Privatni tužilac je dužan da naknadi troškove krivičnog 
postupka iz člana 226 stav 2 tač. 1 do 6 i tačka 8 ovog zakonika, nužne izdatke 
okrivljenog, kao i nužne izdatke i nagradu njegovog branioca, ako je postupak 
okončan presudom kojom se okrivljeni oslobađa od optužbe ili presudom kojom se 
optužba odbija ili rješenjem o obustavi postupka, osim ako je postupak 
obustavljen, odnosno ako je donesena presuda kojom se optužba odbija zbog smrti 
okrivljenog ili zbog toga što je nastupila zastarjelost krivičnog gonjenja usljed 
odugovlačenja postupka koje se ne može pripisati u krivicu privatnog tužioca. Ako 
je postupak obustavljen usljed odustanka od tužbe, okrivljeni i privatni tužilac 
mogu se poravnati u pogledu njihovih međusobnih troškova. Ako ima više privatnih 
tužilaca, svi će snositi troškove solidarno.</p>
<p class="normal">(4) Kad sud odbaci optužbu zbog nenadležnosti, odluku o 
troškovima donijeće nadležni sud.</p>
<p class="normal">(5) O visini nužnih izdataka okrivljenog i nužnih izdataka i 
nagrade branioca odlučuje predsjednik vijeća posebnim rješenjem. O žalbi protiv 
tog rješenja odlučuje vijeće iz člana 24 stav 7 ovog zakonika.</p>
<p class="normal">(6) Zahtjev za naknadu troškova iz stava 5 ovog člana podnosi 
se u roku od petnaest dana od dana prijema pravosnažne odluke iz stava 1 ovog 
člana.</p>
<p class="wyq110---naslov-clana"><a name="str_274"></a>Nagrada i nužni izdaci branioca</p>
<p class="clan"><a name="clan_231"></a>Član 231</p>
<p class="normal">(1) Nagradu i nužne izdatke branioca i punomoćnika privatnog 
tužioca ili oštećenog dužno je da plati zastupano lice, bez obzira ko je po 
odluci suda dužan da snosi troškove krivičnog postupka, osim ako se po odredbama 
ovog zakonika nagrada i nužni izdaci branioca isplaćuju iz posebnog razdjela 
budžeta za rad sudova. Ako je okrivljenom bio postavljen branilac, a plaćanjem 
nagrade i nužnih izdataka bi bilo dovedeno u pitanje izdržavanje okrivljenog ili 
izdržavanje lica koje je on obavezan da izdržava, nagrada i nužni izdaci branioca 
isplatiće se iz posebnog razdjela budžeta za rad sudova. Na isti način će se 
postupiti i kad je oštećenom kao tužiocu bio postavljen punomoćnik.</p>
<p class="normal">(2) Punomoćnik koji nije advokat ili advokatski pripravnik 
nema pravo na nagradu, već samo na naknadu nužnih izdataka.</p>
<p class="wyq110---naslov-clana"><a name="str_275"></a>Troškovi koji nastanu kod višeg suda</p>
<p class="clan"><a name="clan_232"></a>Član 232</p>
<p class="normal">O dužnosti plaćanja troškova koji nastanu kod višeg suda 
odlučuje taj sud shodno odredbama čl. 226 do 231 ovog zakonika.</p>
<p class="wyq110---naslov-clana"><a name="str_276"></a>Posebni propisi o naknadi troškova</p>
<p class="clan"><a name="clan_233"></a>Član 233</p>
<p class="normal">Visinu naknade troškova krivičnog postupka i paušalnog iznosa, 
kao i način isplate uređuje Vlada.</p>
<p class="wyq060---pododeljak"><a name="str_277"></a>Glava XV</p>
<p class="wyq060---pododeljak">IMOVINSKOPRAVNI ZAHTJEVI</p>
<p class="wyq110---naslov-clana"><a name="str_278"></a>Predmet imovinskopravnog zahtjeva</p>
<p class="clan"><a name="clan_234"></a>Član 234</p>
<p class="normal">(1) Imovinskopravni zahtjev koji je nastao usljed izvršenja 
krivičnog djela raspraviće se na predlog lica iz člana 235 ovog zakonika, ako se 
time ne bi znatno odugovlačio postupak.</p>
<p class="normal">(2) Imovinskopravni zahtjev može se odnositi na naknadu štete, 
povraćaj stvari ili poništaj određenog pravnog posla.</p>
<p class="wyq110---naslov-clana"><a name="str_279"></a>Lica ovlašćena za podnošenje predloga za ostvarivanje 
imovinskopravnog zahtjeva</p>
<p class="clan"><a name="clan_235"></a>Član 235</p>
<p class="normal">(1) Predlog za ostvarivanje imovinskopravnog zahtjeva u 
krivičnom postupku može podnijeti lice koje je ovlašćeno da takav zahtjev 
ostvaruje u parničnom postupku.</p>
<p class="normal">(2) Ako su usljed krivičnog djela oštećena sredstva u državnoj 
svojini, organ koji je zakonom ovlašćen da se stara o zaštiti tih sredstava može 
u krivičnom postupku učestvovati u skladu sa ovlašćenjima koja ima na osnovu tog 
zakona.</p>
<p class="wyq110---naslov-clana"><a name="str_280"></a>Postupak za ostvarivanje imovinskopravnog zahtjeva</p>
<p class="clan"><a name="clan_236"></a>Član 236</p>
<p class="normal">(1) Predlog za ostvarivanje imovinskopravnog zahtjeva podnosi 
se državnom tužiocu, odnosno sudu pred kojim se vodi krivični postupak.</p>
<p class="normal">(2) Predlog se može podnijeti najkasnije do završetka glavnog 
pretresa pred prvostepenim sudom.</p>
<p class="normal">(3) Lice ovlašćeno za podnošenje predloga dužno je da određeno 
označi svoj zahtjev i da podnese dokaze.</p>
<p class="normal">(4) Ako ovlašćeno lice nije podnijelo predlog za ostvarivanje 
imovinskopravnog zahtjeva u krivičnom postupku do podizanja optužbe, obavijestiće 
se da može taj predlog podnijeti do završetka glavnog pretresa. Ako su usljed 
krivičnog djela oštećena sredstva u državnoj svojini, a predlog nije podnesen, 
sud će o tome obavijestiti organ iz člana 235 stav 2 ovog zakonika.</p>
<p class="wyq110---naslov-clana"><a name="str_281"></a>Odustanak od predloga</p>
<p class="clan"><a name="clan_237"></a>Član 237</p>
<p class="normal">(1) Ovlašćena lica iz člana 235 ovog zakonika mogu, do 
završetka glavnog pretresa, odustati od predloga za ostvarivanje imovinskopravnog 
zahtjeva u krivičnom postupku i ostvarivati ga u parničnom postupku. U slučaju 
odustanka od predloga, takav predlog se ne može ponovo podnijeti.</p>
<p class="normal">(2) Ako je pravo sadržano u imovinskopravnom zahtjevu poslije 
podnesenog predloga, a prije završetka glavnog pretresa prešlo na drugo lice po 
pravilima imovinskog prava, to lice će se pozvati da se izjasni da li ostaje kod 
predloga. Ako se uredno pozvano lice ne odazove, smatraće se da je odustalo od 
podnesenog predloga.</p>
<p class="wyq110---naslov-clana"><a name="str_282"></a>Utvrđivanje imovinskopravnog zahtjeva i prikupljanje dokaza</p>
<p class="clan"><a name="clan_238"></a>Član 238</p>
<p class="normal">(1) Sud pred kojim se vodi postupak saslušaće okrivljenog o 
činjenicama navedenim u predlogu i ispitaće okolnosti koje su od važnosti za 
utvrđivanje imovinskopravnog zahtjeva. Sud je dužan da prikupi dokaze i utvrdi 
šta je potrebno za odlučivanje o zahtjevu i prije nego što je podnesen takav 
predlog.</p>
<p class="normal">(2) Ako bi se utvrđivanjem imovinskopravnog zahtjeva znatno 
odugovlačio krivični postupak, sud će se ograničiti na prikupljanje onih podataka 
čije utvrđivanje kasnije ne bi bilo moguće ili bi bilo znatno otežano.</p>
<p class="wyq110---naslov-clana"><a name="str_283"></a>Odluke o imovinskopravnom zahtjevu</p>
<p class="clan"><a name="clan_239"></a>Član 239</p>
<p class="normal">(1) O imovinskopravnom zahtjevu odlučuje sud.</p>
<p class="normal">(2) U presudi kojom okrivljenog oglašava krivim sud može 
ovlašćenom licu dosuditi imovinskopravni zahtjev u cjelini ili djelimično, a za 
preostali dio uputiti na parnični postupak. Ako činjenice utvrđene u krivičnom 
postupku ne pružaju pouzdan osnov ni za potpuno ni za djelimično presuđenje, a 
njihovo utvrđivanje bi vodilo znatnom odugovlačenju postupka, sud će ovlašćeno lice 
uputiti da imovinskopravni zahtjev u cjelini može da ostvaruje u parničnom 
postupku.</p>
<p class="normal">(3) Kad sud donese presudu kojom se okrivljeni oslobađa od 
optužbe ili kojom se optužba odbija ili kad rješenjem obustavi krivični postupak, 
uputiće ovlašćeno lice da imovinskopravni zahtjev može ostvarivati u parničnom 
postupku.</p>
<p class="normal">(4) Kad se sud oglasi nenadležnim za krivični postupak, 
uputiće ovlašćeno lice da imovinskopravni zahtjev može podnijeti u krivičnom 
postupku koji će otpočeti ili produžiti nadležni sud.</p>
<p class="normal">(5) Sud može u toku krivičnog postupka ili po njegovom 
okončanju, bez obzira na vrstu odluke koju je donio, uputiti oštećenog, odnosno 
lice koje je podnijelo imovinskopravni zahtjev i okrivljenog da pokušaju da svoj 
sporni odnos koji je predmet tog zahtjeva riješe u postupku posredovanja u skladu 
sa zakonom kojim se uređuju pravila postupka posredovanja.</p>
<p class="wyq110---naslov-clana"><a name="str_284"></a>Odluka o predaji stvari oštećenom</p>
<p class="clan"><a name="clan_240"></a>Član 240</p>
<p class="normal">Ako se imovinskopravni zahtjev odnosi na povraćaj stvari, a 
sud ustanovi da stvar pripada oštećenom i da se nalazi kod okrivljenog ili kod 
nekog od učesnika u krivičnom djelu ili kod lica kome su je oni dali na čuvanje, 
u presudi će odrediti da se stvar preda oštećenom.</p>
<p class="wyq110---naslov-clana"><a name="str_285"></a>Poništaj pravnog posla</p>
<p class="clan"><a name="clan_241"></a>Član 241</p>
<p class="normal">Ako se imovinskopravni zahtjev odnosi na poništaj određenog 
pravnog posla, a sud nađe da je zahtjev osnovan, izreći će u presudi potpun ili 
djelimični poništaj tog pravnog posla, sa posljedicama koje otuda proističu, ne 
dirajući u prava trećih lica.</p>
<p class="wyq110---naslov-clana"><a name="str_286"></a>Izmjena odluke o imovinskopravnom zahtjevu</p>
<p class="clan"><a name="clan_242"></a>Član 242</p>
<p class="normal">(1) Pravosnažnu presudu kojom je odlučeno o imovinskopravnom 
zahtjevu sud može u krivičnom postupku izmijeniti samo povodom ponavljanja 
krivičnog postupka ili zahtjeva za zaštitu zakonitosti.</p>
<p class="normal">(2) Osim u slučaju iz stava 1 ovog člana, osuđeni, odnosno 
njegovi nasljednici mogu samo u parničnom postupku zahtijevati da se pravosnažna 
presuda krivičnog suda kojom je odlučeno o imovinskopravnom zahtjevu izmijeni, i 
to ako postoje uslovi za ponavljanje postupka po odredbama zakona kojim se uređuje 
parnični postupak.</p>
<p class="wyq110---naslov-clana"><a name="str_287"></a>Određivanje privremenih mjera</p>
<p class="clan"><a name="clan_243"></a>Član 243</p>
<p class="normal">(1) Na predlog ovlašćenih lica iz člana 235 ovog zakonika u 
krivičnom postupku se mogu, po odredbama zakona kojim je uređen izvršni 
postupak, odrediti privremene mjere obezbjeđenja imovinskopravnog zahtjeva 
nastalog usljed izvršenja krivičnog djela.</p>
<p class="normal">(2) Rješenje iz stava 1 ovog člana u istrazi donosi sudija za 
istragu. Poslije podignute optužnice rješenje donosi, van glavnog pretresa, 
predsjednik vijeća, a na glavnom pretresu vijeće.</p>
<p class="normal">(3) Žalba protiv rješenja vijeća o privremenim mjerama 
obezbjeđenja nije dozvoljena. U ostalim slučajevima o žalbi rješava vijeće iz 
člana 24 stav 7 ovog zakonika. Žalba ne zadržava izvršenje rješenja.</p>
<p class="wyq110---naslov-clana"><a name="str_288"></a>Vraćanje stvari u toku postupka</p>
<p class="clan"><a name="clan_244"></a>Član 244</p>
<p class="normal">(1) Ako se radi o stvarima koje nesumnjivo pripadaju oštećenom, 
a ne služe kao dokaz u krivičnom postupku, predaće se oštećenom i prije 
završetka postupka.</p>
<p class="normal">(2) Ako se više oštećenih spore o pravu svojine, uputiće se na 
parnični postupak, a sud će u krivičnom postupku odrediti samo čuvanje stvari kao 
privremenu mjeru obezbjeđenja.</p>
<p class="normal">(3) Stvari koje služe kao dokaz oduzeće se privremeno i po 
okončanju postupka vratiti vlasniku. Ako je ovakva stvar neophodno potrebna 
vlasniku, ona mu se može vratiti i prije okončanja postupka, uz obavezu da je na 
zahtjev donese.</p>
<p class="wyq110---naslov-clana"><a name="str_289"></a>Mjere obezbjeđenja prema trećem licu</p>
<p class="clan"><a name="clan_245"></a>Član 245</p>
<p class="normal">(1) Ako oštećeni ima zahtjev prema trećem licu zbog toga što 
se kod njega nalaze stvari pribavljene krivičnim djelom ili zbog toga što je ono 
usljed krivičnog djela došlo do imovinske koristi, sud može u krivičnom postupku, 
na predlog lica iz člana 235 ovog zakonika i po odredbama zakona kojim je uređen 
izvršni postupak, odrediti privremene mjere obezbjeđenja i prema tom trećem licu. 
Odredbe člana 243 st. 2 i 3 ovog zakonika važe i u ovom slučaju.</p>
<p class="normal">(2) U presudi kojom se okrivljeni oglašava krivim sud će 
ukinuti mjere iz stava 1 ovog člana ako već ranije nijesu ukinute ili će 
oštećenog uputiti na parnični postupak i ove mjere ukinuti ako parnični postupak 
ne bude pokrenut u roku koji odredi sud.</p>
<p class="wyq060---pododeljak"><a name="str_290"></a>Glava XVI</p>
<p class="wyq060---pododeljak">PREJUDICIJALNA PITANjA I OSTALE ODREDBE</p>
<p class="wyq110---naslov-clana"><a name="str_291"></a>Rješavanje prethodnih pitanja</p>
<p class="clan"><a name="clan_246"></a>Član 246</p>
<p class="normal">(1) Ako primjena Krivičnog zakonika zavisi od prethodnog 
rješenja nekog pravnog pitanja za čije rješavanje je nadležan sud u drugom postupku 
ili neki drugi državni organ, sud koji sudi u krivičnom predmetu može sam 
riješiti i to pitanje po odredbama koje važe za dokazivanje u krivičnom postupku. 
Rješavanje ovog pravnog pitanja od strane krivičnog suda ima dejstvo samo za 
krivični predmet koji ovaj sud raspravlja.</p>
<p class="normal">(2) Ako je o prethodnom pitanju iz stava 1 ovog člana već donio 
odluku sud u nekom drugom postupku ili drugi državni organ, takva odluka ne veže 
krivični sud u pogledu ocjene da li je učinjeno određeno krivično djelo.</p>
<p class="wyq110---naslov-clana"><a name="str_292"></a>Odobrenje za krivično gonjenje</p>
<p class="clan"><a name="clan_247"></a>Član 247</p>
<p class="normal">(1) Kad je zakonom određeno da je za gonjenje pojedinih lica i 
krivičnih djela potrebno prethodno odobrenje nadležnog državnog organa, državni 
tužilac ne može donijeti naredbu o sprovođenju istrage niti podići neposrednu 
optužnicu, odnosno optužni predlog, ako ne podnese dokaz da je odobrenje dato, 
osim ako je potvrđenim međunarodnim ugovorima drukčije određeno.</p>
<p class="normal">(2) Kad se za krivično djelo goni po privatnoj tužbi, odnosno 
po zahtjevu oštećenog kao tužioca, odobrenje pribavlja sud.</p>
<p class="normal">(3) Lice koje uživa pravo imuniteta može se na njega pozvati do 
početka glavnog pretresa. Ako optuženi stekne pravo imuniteta poslije početka 
glavnog pretresa, na imunitet se može pozvati odmah, a najkasnije do završetka 
glavnog pretresa.</p>
<p class="normal">(4) Organi iz st. 1 i 2 ovog člana mogu od nadležnog državnog 
organa zatražiti odobrenje za krivično gonjenje i prije nego što se lice koje uživa 
pravo imuniteta na njega pozvalo.</p>
<p class="wyq110---naslov-clana"><a name="str_293"></a>Obavještenje o pritvoru, stupanju optužnice na pravnu snagu i 
osuđujućoj presudi</p>
<p class="clan"><a name="clan_248"></a>Član 248</p>
<p class="normal">O stavljanju u pritvor, stupanju optužnice na pravnu snagu, 
odnosno o osuđujućoj presudi zbog krivičnog djela za koje se goni na osnovu 
optužnog predloga, sud će, u roku od tri dana, obavijestiti organ ili poslodavca 
kod koga je okrivljeni u radnom odnosu.</p>
<p class="wyq110---naslov-clana"><a name="str_294"></a>Obustava postupka usljed smrti okrivljenog</p>
<p class="clan"><a name="clan_249"></a>Član 249</p>
<p class="normal">Kad se u toku krivičnog postupka utvrdi da je okrivljeni umro, 
rješenjem sudije za istragu ili predsjednika vijeća obustaviće se krivični 
postupak.</p>
<p class="wyq110---naslov-clana"><a name="str_295"></a>Postupanje u slučaju utvrđivanja neuračunljivosti okrivljenog</p>
<p class="clan"><a name="clan_250"></a>Član 250</p>
<p class="normal">Ako sud u toku postupka, a na osnovu izvedenih dokaza utvrdi 
da je okrivljeni učinio krivično djelo i da je u vrijeme izvršenja krivičnog djela 
bio neuračunljiv, donijeće odluku u skladu sa članom 470 ovog zakonika.</p>
<p class="wyq110---naslov-clana"><a name="str_296"></a>Kažnjavanje zbog odugovlačenja postupka</p>
<p class="clan"><a name="clan_251"></a>Član 251</p>
<p class="normal">(1) Sud može u toku postupka kazniti novčanom kaznom do 1.000 
€ branioca, punomoćnika ili zakonskog zastupnika, oštećenog, oštećenog kao 
tužioca ili privatnog tužioca, ako su njegovi postupci očigledno upravljeni na 
odugovlačenje krivičnog postupka.</p>
<p class="normal">(2) O kažnjavanju advokata obavijestiće se Advokatska komora.</p>
<p class="normal">(3) Ako državni tužilac ne podnosi sudu predloge blagovremeno 
ili druge radnje u postupku preduzima s velikim zakašnjenjem i time prouzrokuje 
odugovlačenje postupka, obavijestiće se o tome viši državni tužilac.</p>
<p class="wyq110---naslov-clana"><a name="str_297"></a>Primjena pravila međunarodnog prava</p>
<p class="clan"><a name="clan_252"></a>Član 252</p>
<p class="normal">(1) Na isključenje krivičnog gonjenja stranaca koji uživaju pravo 
imuniteta u Crnoj Gori primjenjuju se pravila međunarodnog prava.</p>
<p class="normal">(2) U slučaju sumnje da li se radi o licima iz stava 1 ovog 
člana, sud će se za objašnjenje obratiti organu državne uprave nadležnom za 
inostrane poslove.</p>
<p class="wyq110---naslov-clana"><a name="str_298"></a>Obaveza državnih organa, sudova i drugih organa u otkrivanju 
krivičnog djela i učinioca</p>
<p class="clan"><a name="clan_253"></a>Član 253</p>
<p class="normal">Svi državni organi dužni su da sudovima i drugim organima koji 
učestvuju u krivičnom postupku pruže potrebnu pomoć, naročito ako se radi o 
otkrivanju krivičnih djela i pronalaženju učinilaca.</p>
<p class="wyq030---glava"><a name="str_299"></a>Dio drugi</p>
<p class="wyq030---glava">TOK POSTUPKA</p>
<p class="wyq040---podglava-kurziv-bold"><a name="str_300"></a>A. IZVIĐAJ</p>
<p class="wyq060---pododeljak"><a name="str_301"></a>Glava XVII</p>
<p class="wyq060---pododeljak">KRIVIČNA PRIJAVA</p>
<p class="wyq110---naslov-clana"><a name="str_302"></a>Obaveza prijavljivanja krivičnog djela</p>
<p class="clan"><a name="clan_254"></a>Član 254</p>
<p class="normal">(1) Službena i odgovorna lica u državnim organima, organima 
lokalne samouprave, javnim preduzećima i ustanovama dužni su da prijave krivična 
djela za koja se goni po službenoj dužnosti, o kojima su obaviještena ili za 
koja saznaju u vršenju svoje dužnosti.</p>
<p class="normal">(2) Dužnost iz stava 1 ovog člana imaju i sva fizička i pravna 
lica koja na osnovu zakona imaju određena javna ovlašćenja ili se profesionalno 
bave zaštitom i obezbjeđenjem ljudi i imovine, zdravstvenom zaštitom ljudi, odnosno 
poslovima čuvanja, vaspitanja ili obrazovanja maloljetnih lica, ako su za krivično 
djelo saznala u vezi sa svojom djelatnošću.</p>
<p class="normal">(3) Podnosioci krivične prijave iz stava 1 ovog člana navešće 
dokaze koji su im poznati i preduzeće mjere da bi se sačuvali tragovi krivičnog 
djela, predmeti na kojima je ili pomoću kojih je učinjeno krivično djelo, 
predmeti nastali izvršenjem krivičnog djela i drugi dokazi.</p>
<p class="wyq110---naslov-clana"><a name="str_303"></a>Prijavljivanje krivičnih djela od strane građana</p>
<p class="clan"><a name="clan_255"></a>Član 255</p>
<p class="normal">(1) Svako treba da prijavi krivično djelo za koje se goni po 
službenoj dužnosti, a dužan je da prijavi krivično djelo čijim izvršenjem je 
oštećeno maloljetno lice.</p>
<p class="normal">(2) Kad sud u toku krivičnog postupka ocijeni da postoji 
osnovana sumnja da je određeno lice propustilo da izvrši dužnost iz stava 1 ovog 
člana i da iz tog propuštanja proizilazi osnovana sumnja da je time učinjeno 
krivično djelo zapuštanje i zlostavljanje maloljetnog lica obavijestiće o tome 
nadležnog državnog tužioca.</p>
<p class="wyq110---naslov-clana"><a name="str_304"></a>Podnošenje prijave</p>
<p class="clan"><a name="clan_256"></a>Član 256</p>
<p class="normal">(1) Prijava se podnosi nadležnom državnom tužiocu, pisano ili 
usmeno.</p>
<p class="normal">(2) Ako se prijava podnosi usmeno, podnosilac prijave će se 
upozoriti na posljedice lažnog prijavljivanja. O usmenoj prijavi sastaviće se 
zapisnik, a ako je prijava saopštena telefonom ili drugim sredstvom elektronske 
komunikacije, sačiniće se službena zabilješka.</p>
<p class="normal">(3) Ako je prijava podnesena sudu, policiji ili nenadležnom 
državnom tužiocu, oni će prijavu primiti i odmah dostaviti nadležnom državnom 
tužiocu.</p>
<p class="wyq110---naslov-clana"><a name="str_305"></a>Rok za postupanje po prijavi</p>
<p class="clan"><a name="clan_256a"></a>Član 256a</p>
<p class="normal">(1) Rukovodilac državnog tužilaštva ili državni tužilac kome je predmet dodijeljen u rad dužan je da donese odluku, najkasnije u roku od tri mjeseca od dana prijema predmeta.</p>
<p class="normal">(2) Izuzetno, u složenim predmetima zbog obima, činjeničnih ili pravnih pitanja, odluka se mora donijeti najkasnije u roku od šest mjeseci, sa izuzetkom predmeta u kojima se primjenjuju mjere tajnog nadzora kad odluka treba biti donijeta u roku od tri mjeseca od završetka mjere tajnog nadzora. U predmetima u kojima su pribavljani dokazi po zamolnicama za međunarodnu pravnu pomoć, odluka se mora donijeti u roku od mjesec dana od dana pribavljanja dokaza po zamolnicama.</p>
<p class="normal">(3) U skraćenom postupku odluka o krivičnoj prijavi se mora donijeti najkasnije u roku od mjesec dana.</p>
<p class="normal">(4) Rukovodilac državnog tužilaštva može uz pisano obrazloženje tražiti odobrenje za produženje roka najduže mjesec dana od rukovodioca neposredno višeg državnog tužilaštva, a državni tužilac kojem je predmet dodijeljen u rad može uz pisano obrazloženje tražiti odobrenje za produženje roka od rukovodioca državnog tužilaštva najduže mjesec dana.</p>
<p class="wyq110---naslov-clana"><a name="str_306"></a>Ovlašćenja i radnje policije u izviđaju</p>
<p class="clan"><a name="clan_257*"></a>Član 257*</p>
<p class="normal">(1) Ako postoje osnovi sumnje da je izvršeno krivično djelo za 
koje se goni po službenoj dužnosti, policija je dužna da obavijesti državnog 
tužioca i samoinicijativno ili po zahtjevu državnog tužioca preduzme potrebne 
mjere da se pronađe učinilac krivičnog djela, da se učinilac ili saučesnik ne 
sakrije ili ne pobjegne, da se otkriju i obezbijede tragovi krivičnog djela i 
predmeti koji mogu poslužiti kao dokaz, kao i da prikupi sva obavještenja koja bi 
mogla biti od koristi za uspješno vođenje krivičnog postupka.</p>
<p class="normal">(2) U cilju ispunjenja dužnosti iz stava 1 ovog člana, policija 
može da traži obavještenja od građana, primijeni poligrafsko testiranje, izvrši 
analiziranje glasa, izvrši antiteroristički pregled, ograniči kretanje odnosno pristup određenih 
lica na određenom prostoru za potrebno vrijeme, javno raspiše nagradu u cilju 
prikupljanja obavještenja, izvrši potreban pregled prevoznih sredstava, putnika i 
prtljaga, preduzme potrebne mjere u cilju pronalaženja lica, preduzme potrebne mjere u vezi sa utvrđivanjem identiteta lica i 
istovjetnosti predmeta, uzme uzorak za DNK analizu, raspiše potragu za licima i 
stvarima za kojima se traga, pregleda određene objekte i prostorije državnih 
organa, privrednih društava, drugih pravnih lica i preduzetnika u prisustvu 
odgovornog lica, ostvari uvid u njihovu dokumentaciju i po potrebi je oduzme, kao 
i da preduzme i druge potrebne radnje i mjere u skladu sa ovim zakonikom. O 
činjenicama i okolnostima koje su utvrđene prilikom preduzimanja pojedinih radnji, 
a mogu biti od interesa za krivični postupak, kao i o predmetima koji su 
pronađeni ili oduzeti sastaviće se zapisnik ili službena zabilješka. Izvršenje 
pojedinih radnji iz ovog stava policija može da zabilježi i uređajem za audio ili 
audiovizuelno snimanje i ovi snimci se prilažu zapisniku, odnosno službenoj 
zabilješci.</p>
<p class="normal">(3) Prilikom uviđaja za krivično djelo protiv bezbjednosti 
javnog saobraćaja za koje postoje osnovi sumnje da je prouzrokovalo teške 
posljedice ili da je izvršeno sa umišljajem, policija može od osumnjičenog 
privremeno, a najduže do tri dana, oduzeti vozačku dozvolu.</p>
<p class="normal">(4) Lice prema kojem je primijenjena neka od radnji ili mjera iz 
st. 2 i 3 ovog člana ima pravo da podnese pritužbu nadležnom državnom tužiocu.</p>
<p class="wyq110---naslov-clana"><a name="str_307"></a>Dostavljanje podataka o elektronskom komunikacijskom saobraćaju</p>
<p class="clan"><a name="clan_257a"></a>Član 257a</p>
<p class="normal">(1) Ako postoje osnovi sumnje daje registrovani vlasnik ili korisnik telekomunikacijskog sredstva izvršio, vrši ili se priprema za vršenje krivičnih djela za koja se goni po službenoj dužnosti, na osnovu naredbe sudije za istragu, a radi otkrivanja učinioca i prikupljanja dokaza ili radi lociranja ili identifikacije lica i traganja za licem koje se nalazi u bjekstvu ili lica za kojim je raspisana međunarodna potjernica, policija može:</p>
<p class="normal">1) od operatera komunikacijskih usluga zatražiti provjeru istovjetnosti, trajanja i učestalosti komunikacije sa određenim elektronskim komunikacijskim adresama, utvrđivanje mjesta na kojima se nalaze lica koja uspostavljaju elektronsku komunikaciju, kao i identifikacijske oznake uređaja;</p>
<p class="normal">2) tehničkim uređajem izvršiti identifikaciju internacionalnog identifikacionog broja korisnika (IMSI broj) i internacionalnog identifikacionog broja mobilnog uređaja (IMEI broj) i lociranje telefona i drugih sredstava za elektronsku komunikaciju.</p>
<p class="normal">(2) Policija može na osnovu naredbe sudije za istragu:</p>
<p class="normal">1) zatražiti od operatera komunikacijskih usluga provjeru iz stava 1 tačka 1 ovog člana i za lica koja su povezana sa vlasnikom ili korisnikom telekomunikacijskog sredstva;</p>
<p class="normal">2) izvršiti identifikaciju i lociranje iz stava 1 tačka 2 ovog člana i za lica koja su povezana sa vlasnikom ili korisnikom telekomunikacijskog sredstva.</p>
<p class="normal">(3) Uz naredbu iz stava 1 tačka 1 i stava 2 tačka 1 ovog člana, sudija za istragu će izdati poseban nalog u kojem će navesti samo telefonski broj, e-mail adresu ili internacionalni identifikacioni broj korisnika (IMSI broj), internacionalni identifikacioni broj mobilnog uređaja (IMEI broj) i adresu internet protokola (IP adresa) lica u odnosu na koje se prikupljaju podaci o elektronskom komunikacijskom saobraćaju.</p>
<p class="normal">(4) Naredbu iz st. 1 i 2 ovog člana, sudija za istragu donosi na predlog državnog tužioca, u roku od četiri časa.</p>
<p class="normal">(5) Izuzetno, ako se pisana naredba ne može izdati na vrijeme, a postoji opasnost od odlaganja, preduzimanje mjere iz st. 1 i 2 ovog člana može započeti na osnovu usmene naredbe sudije za istragu. U tom slučaju pisana naredba mora da bude pribavljena u roku od 24 časa od izdavanja usmene naredbe.</p>
<p class="normal">(6) Predlog državnog tužioca za donošenje naredbe iz st. 1,2 i 4 ovog člana sadrži lične podatke lica iz st. 1 i 2 ovog člana, ako je lice poznato i razloge za izdavanje naredbe.</p>
<p class="normal">(7) Ako državni tužilac odluči da ne pokrene krivični postupak, odnosno kad se lice za kojim se traga pronađe, prikupljeni materijal će se u zatvorenom omotu dostaviti sudiji za istragu, koji će narediti da se materijal uništi u prisustvu državnog tužioca i sudije za istragu, o čemu će sudija za istragu sačiniti zapisnik.</p>
<p class="normal">(8) Sudija za istragu će postupiti u skladu sa stavom 7 ovog člana i kad državni tužilac donese naredbu o sprovođenju istrage protiv osumnjičenog, a prikupljeni materijal ili dio materijala nije potreban za vođenje krivičnog postupka. .</p>
<p class="normal">(9) Ako su podaci iz st. 1 i 2 ovog člana pribavljeni protivno odredbama ovog člana, ne mogu se koristiti kao dokaz u krivičnom postupku.</p>
<p class="wyq110---naslov-clana"><a name="str_308"></a>Pribavljanje podataka o bankovnim računima i bankarskim transakcijama</p>
<p class="clan"><a name="clan_257b"></a>Član 257b</p>
<p class="normal">(1) Ako postoje osnovi sumnje da je određeno lice izvršilo, vrši ili se priprema za vršenje krivičnih djela za koja se goni po službenoj dužnosti, na predlog državnog tužioca, sudija za istragu može rješenjem obavezati banku da, u određenom roku, dostavi podatke o bankovnim računima i bankarskim transakcijama tog lica, a radi otkrivanja učinioca i prikupljanja dokaza ili radi lociranja, identifikacije lica i traganja za licem koje se nalazi u bjekstvu ili lica za kojim je raspisana međunarodna potjernica.</p>
<p class="normal">(2) Za neizvršavanje rješenja iz stava 1 ovog člana, sudija za istragu može odgovorno lice u banci kazniti novčanom kaznom u iznosu do 5.000 eura, a banku novčanom kaznom u iznosu do 50.000 eura.</p>
<p class="normal">(3) Ako i nakon izricanja novčane kazne iz stava 2 ovog člana banka ne izvrši rješenje sudije za istragu, odgovornom licu u banci može se odrediti zatvor do izvršenja rješenja, a najduže dva mjeseca.</p>
<p class="normal">(4) Protiv rješenja iz st. 1, 2 i 3 ovog člana, može se izjaviti žalba u roku od 48 časova od časa prijema rješenja.</p>
<p class="normal">(5) O žalbi iz stava 4 ovog člana odlučuje vijeće iz člana 24 stav 7 ovog zakonika, u roku od tri dana od dana dostavljanja odluke suda.</p>
<p class="normal">(6) Žalba protiv rješenja o zatvoru ne zadržava izvršenje rješenja.</p>
<p class="wyq110---naslov-clana"><a name="str_309"></a>Zadržavanje na mjestu izvršenja krivičnog djela i druge radnje</p>
<p class="clan"><a name="clan_258"></a>Član 258</p>
<p class="normal">(1) Ovlašćeni policijski službenik ima pravo da lice zatečeno 
na mjestu izvršenja krivičnog djela uputi državnom tužiocu ili da ga zadrži na 
mjestu izvršenja krivičnog djela do njegovog dolaska, ako bi to lice moglo dati 
podatke važne za krivični postupak i ako je vjerovatno da se njegovo saslušanje 
kasnije ne bi moglo izvršiti ili bi bilo skopčano sa znatnim odugovlačenjem ili 
drugim teškoćama. Zadržavanje ovog lica na mjestu izvršenja krivičnog djela ne 
može trajati duže od šest sati.</p>
<p class="normal">(2) Kad je to neophodno radi utvrđivanja identiteta ili u 
drugim slučajevima od interesa za uspješno vođenje postupka, policija može 
fotografisati osumnjičenog i uzeti otiske njegovih prstiju, kao i preduzeti druge 
radnje potrebne za utvrđivanje identiteta, a uz prethodno odobrenje državnog 
tužioca i javno objaviti fotografiju osumnjičenog.</p>
<p class="normal">(3) Ako je potrebno da se utvrdi od koga potiču otisci prstiju 
na pojedinim predmetima, policija može uzimati otiske prstiju od lica za koja 
postoji vjerovatnoća da su mogla doći u dodir s tim predmetima.</p>
<p class="normal">(4) Lice prema kome je preduzeta neka od radnji iz ovog člana 
ima pravo da podnese pritužbu nadležnom državnom tužiocu ili neposredno višem 
organu policije.</p>
<p class="wyq110---naslov-clana"><a name="str_310"></a>Prikupljanje obavještenja od građana</p>
<p class="clan"><a name="clan_259"></a>Član 259</p>
<p class="normal">(1) Policija može pozivati građane radi prikupljanja obavještenja 
o krivičnom djelu i učiniocu. U pozivu se mora naznačiti razlog pozivanja i da građanin ima pravo da u prostorije policije dođe zajedno sa advokatom. 
Prinudno se može dovesti lice koje se nije odazvalo pozivu samo ako je u pozivu 
bilo na to upozoreno.</p>
<p class="normal">(2) Prikupljanje obavještenja od strane policije od istog lica može trajati onoliko 
koliko je neophodno da se dobije potrebno obavještenje, a najduže šest sati.</p>
<p class="normal">(3) Obavještenja od građana ne smiju se prikupljati prinudno 
niti uz obmanu ili iscrpljivanje, a policija mora da poštuje ličnost i 
dostojanstvo građana. Ako građanin odbije da pruži obavještenja on se ne može 
dalje zadržavati i u tom slučaju se ne primijenjuje pravilo o roku iz stava 2 ovog 
člana.</p>
<p class="normal">(4) Ako pozvani građanin dođe u prostorije policije zajedno sa 
advokatom, policija će dopustiti da advokat prisustvuje prikupljanju obavještenja 
od građanina.</p>
<p class="normal">(5) Službena zabilješka ili zapisnik o datom obavještenju 
pročitaće se licu koje je obavještenje dalo. To lice može staviti primjedbe koje 
je policija dužna da unese u službenu zabilješku ili zapisnik. Kopija službene 
zabilješke ili zapisnika o datom obavještenju izdaće se građaninu, ako to 
zahtijeva.</p>
<p class="normal">(6) Građanin se može ponovo pozivati radi prikupljanja 
obavještenja o okolnostima drugog krivičnog djela ili učinioca, a radi prikupljanja 
obavještenja o istom krivičnom djelu može se ponovo pozvati uz 
saglasnost državnog tužioca.</p>
<p class="normal">(7) Prilikom postupanja u skladu sa st. 1 do 6 ovog člana 
policija ne može građane saslušavati u svojstvu okrivljenog, svjedoka ili 
vještaka.</p>
<p class="wyq110---naslov-clana"><a name="str_311"></a>Prikupljanje obavještenja od lica u pritvoru</p>
<p class="clan"><a name="clan_260"></a>Član 260</p>
<p class="normal">(1) Po odobrenju sudije za istragu, odnosno predsjednika 
vijeća, državni tužilac, a izuzetno i policija kad joj to povjeri državni 
tužilac, mogu prikupljati obavještenja od lica koja se nalaze u pritvoru ako je to 
potrebno radi otkrivanja ili razjašnjavanja drugih krivičnih djela i učinilaca.</p>
<p class="normal">(2) Obavještenja iz stava 1 ovog člana će se prikupljati u 
zatvoru u kojem se okrivljeni nalazi u pritvoru, u vrijeme koje odredi sudija za 
istragu ili predsjednik vijeća i u njegovom prisustvu, ili u prisustvu sudije 
koga on odredi. Prikupljanju ovih obavještenja ima pravo da prisustvuje branilac 
okrivljenog ako to pritvoreno lice zahtijeva.</p>
<p class="normal">(3) Prikupljanje obavještenja će se odložiti do dolaska branioca 
okrivljenog, ali ne duže od četiri časa, a ako u tom roku branilac ne dođe 
obavještenja se mogu prikupiti i bez prisustva branioca.</p>
<p class="wyq110---naslov-clana"><a name="str_312"></a>Saslušanje osumnjičenog u izviđaju</p>
<p class="clan"><a name="clan_261"></a>Član 261</p>
<p class="normal">(1) Ako policija u toku prikupljanja obavještenja ocijeni da 
pozvani građanin može biti osumnjičeni, dužna je da o tome odmah obavijesti 
državnog tužioca koji će zatražiti od policije da mu dovede osumnjičenog ukoliko 
ocijeni da je njegovo saslušanje prije donošenja naredbe o sprovođenju istrage 
neophodno.</p>
<p class="normal">(2) Osumnjičeni se obavještava o djelu koje mu se stavlja na 
teret i o osnovama sumnje, da ne mora da daje nikakve izjave niti da odgovara na 
postavljena pitanja, kao i da se sve njegove izjave mogu upotrijebiti kao dokaz 
protiv njega u krivičnom postupku, kao i o pravu da uzme branioca koji će 
prisustvovati njegovom saslušanju.</p>
<p class="normal">(3) Osumnjičenom će se omogućiti da upotrebom telefona ili 
drugog sredstva elektronske komunikacije neposredno ili posredstvom članova 
porodice ili trećeg lica čiji identitet mora biti poznat uspostavi kontakt sa 
braniocem, a državni tužilac može osumnjičenom pomoći da nađe branioca.</p>
<p class="normal">(4) Ako u slučaju obavezne odbrane iz člana 69 stav 1 ovog 
zakonika osumnjičeni sam ne uzme branioca ili branilac ne dođe u roku od četiri 
časa nakon što je osumnjičeni u smislu stava 3 ovog člana sa njim uspostavio 
kontakt, državni tužilac će po službenoj dužnosti osumnjičenom postaviti branioca po redosljedu sa spiska Advokatske komore i bez odlaganja ga 
saslušati.</p>
<p class="normal">(5) Po odobrenju državnog tužioca, a uz prisustvo branioca, policija i službenici organa državne uprave nadležnog za poslove carina mogu da saslušaju osumnjičenog. Ako osumnjičeni sam ne uzme branioca, nadležni državni tužilac će mu po službenoj dužnosti postaviti branioca po redosljedu sa spiska Advokatske komore i bez odlaganja ga saslušati.</p>
<p class="normal">(6) Branilac postavljen po službenoj dužnosti u smislu st. 4 i 
5 ovog člana ostaje u postupku dok postoje uslovi za obaveznu odbranu, odnosno 
dok okrivljeni sam ne izabere branioca.</p>
<p class="normal">(7) Na saslušanje osumnjičenog od strane državnog tužioca, 
odnosno policije primjenjuju se odredbe ovog zakonika o saslušanju okrivljenog.</p>
<p class="normal">(8) O saslušanju osumnjičenog sastavlja se zapisnik koji se 
osumnjičenom čita i koji on potpisuje i u zapisnik se unose sve primjedbe koje je 
osumnjičeni dao. Tok saslušanja može se snimiti i uređajem za audio, odnosno 
audiovizuelno snimanje. Zapisnik o saslušanju osumnjičenog ne izdvaja se iz spisa i 
može se koristiti kao dokaz u krivičnom postupku.</p>
<p class="normal">(9) Ako nakon saslušanja osumnjičenog državni tužilac ocijeni da 
postoji osnovana sumnja da je osumnjičeni učinio krivično djelo koje mu se stavlja 
na teret, naredbom će odrediti sprovođenje istrage.</p>
<p class="normal">(10) Kad donese naredbu iz stava 9 ovog člana, državni tužilac 
može, ako ocijeni da su ispunjeni uslovi iz člana 267 stav 1 ovog zakonika, 
donijeti rješenje o zadržavanju osumnjičenog, a u tom slučaju državni tužilac će 
sudiji za istragu predložiti određivanje pritvora. Sudija za istragu postupa u 
skladu sa članom 268 ovog zakonika.</p>
<p class="wyq110---naslov-clana"><a name="str_313"></a>Saslušanje svjedoka u izviđaju</p>
<p class="clan"><a name="clan_262"></a>Član 262</p>
<p class="normal">(1) Ako u toku izviđaja državni tužilac ocijeni da je radi donošenja naredbe o sprovođenju istrage potrebno neko lice saslušati u svojstvu svjedoka, saslušanje će obaviti u skladu sa članom 113 ovog zakonika.</p>
<p class="normal">(2) Prilikom preduzimanja radnje iz stava 1 ovog člana, 
osumnjičenom ako je poznat i njegovom braniocu će se omogućiti da prisustvuju saslušanju, osim 
kad postoji opasnost od odlaganja ili to nije moguće iz drugih važnih razloga, 
pri čemu oni mogu postavljati pitanja svjedoku i iznositi svoje primjedbe.</p>
<p class="normal">(3) O saslušanju svjedoka sastavlja se zapisnik koji potpisuje 
svjedok. U zapisniku će se navesti razlog zbog kojeg je saslušanje svjedoka izvršeno bez prisustva osumnjičenog i njegovog branioca. Tok saslušanja može se snimiti uređajem za audio, odnosno audiovizuelno 
snimanje. Zapisnik o saslušanju svjedoka se ne izdvaja iz spisa i može se 
koristiti kao dokaz u krivičnom postupku.</p>
<p class="wyq110---naslov-clana"><a name="str_314"></a>Privremeno oduzimanje predmeta, uviđaj i vještačenje</p>
<p class="clan"><a name="clan_263"></a>Član 263</p>
<p class="normal">(1) Policija može, i prije pokretanja istrage, privremeno 
oduzeti predmete u skladu sa članom 85 stav 9 ovog zakonika, ako postoji 
opasnost od odlaganja i pretresti stan i lica pod uslovima iz člana 83 ovog 
zakonika.</p>
<p class="normal">(2) Policija je dužna da privremeno oduzete predmete odmah 
vrati vlasniku ili držaocu, ako krivični postupak ne bude pokrenut, odnosno ako 
u roku od tri mjeseca ne podnese krivičnu prijavu državnom tužiocu.</p>
<p class="normal">(3) Ako državni tužilac nije u mogućnosti da odmah izađe na 
lice mjesta, policija može sama izvršiti uviđaj i odrediti potrebna vještačenja 
koja ne trpe odlaganje, osim obdukcije i ekshumacije leša. Ako državni tužilac 
stigne na lice mjesta u toku vršenja uviđaja, on može preduzeti vršenje ovih 
radnji.</p>
<p class="normal">(4) O radnjama iz st. 1 do 3 ovog člana policija, odnosno 
sudija za istragu će bez odlaganja obavijestiti državnog tužioca.</p>
<p class="wyq110---naslov-clana"><a name="str_315"></a>Lišenje slobode od strane policije</p>
<p class="clan"><a name="clan_264"></a>Član 264</p>
<p class="normal">(1) Ovlašćeni policijski službenici mogu neko lice lišiti 
slobode, ako postoji neki od razloga za određivanje pritvora iz člana 175 ovog 
zakonika, ali su dužni da o tome odmah obavijeste državnog tužioca, sačine 
službenu zabilješku koja obavezno sadrži vrijeme i mjesto lišenja slobode i da to 
lice, bez odlaganja sprovedu državnom tužiocu. Prilikom dovođenja ovlašćeni 
policijski službenik će državnom tužiocu predati službenu zabilješku, a državni 
tužilac će u zapisnik unijeti i izjavu lica lišenog slobode o vremenu i mjestu 
lišenja slobode.</p>
<p class="normal">(2) Lice lišeno slobode mora biti upoznato sa pravima iz člana 
5 ovog zakonika.</p>
<p class="normal">(3) U slučaju da lice lišeno slobode ne bude sprovedeno 
državnom tužiocu u roku od 24 časa od časa lišenja slobode, policija je dužna 
da to lice pusti na slobodu odmah.</p>
<p class="normal">(4) Lice lišeno slobode u skladu sa stavom 1 ovog člana ne 
može biti ponovo lišeno slobode za isto krivično djelo.</p>
<p class="normal">(5) Ovlašćeni policijski službenici mogu lišiti slobode lice za kojim je raspisana međunarodna potjernica. Lice lišeno slobode će se bez odlaganja sprovesti sudiji za istragu, a najkasnije u roku od 24 časa od časa lišenja slobode.</p>
<p class="wyq110---naslov-clana"><a name="str_316"></a>Lišenje slobode lica zatečenog u izvršenju krivičnog djela</p>
<p class="clan"><a name="clan_265"></a>Član 265</p>
<p class="normal">Lice zatečeno u izvršenju krivičnog djela za koje se goni po 
službenoj dužnosti može svako lišiti slobode. Lice lišeno slobode se mora odmah 
predati državnom tužiocu ili policiji, a ako se to ne može učiniti, mora se 
odmah obavijestiti jedan od tih organa. Policija će postupiti u skladu sa članom 
264 ovog zakonika.</p>
<p class="wyq110---naslov-clana"><a name="str_317"></a>Postupanje državnog tužioca nakon dovođenja lica lišenog slobode</p>
<p class="clan"><a name="clan_266"></a>Član 266</p>
<p class="normal">(1) Državni tužilac je dužan da licu lišenom slobode odmah 
saopšti da može uzeti branioca i omogući mu da u njegovom prisustvu, uz korišćenje 
telefona ili drugog sredstva elektronske komunikacije, obavijesti branioca 
neposredno ili posredstvom članova porodice ili trećeg lica, čiji identitet 
državnom tužiocu mora biti otkriven, a ako je potrebno i pomogne mu da nađe 
branioca.</p>
<p class="normal">(2) Ako lice iz stava 1 ovog člana ne obezbijedi prisustvo 
branioca u roku od 12 časova od kad mu je to, u smislu stava 1 ovog člana, 
omogućeno ili izjavi da ne želi da uzme branioca, državni tužilac je dužan da ga 
bez odlaganja sasluša, a najkasnije u roku od narednih 12 časova.</p>
<p class="normal">(3) Ako u slučaju obavezne odbrane iz člana 69 stav 1 ovog 
zakonika lice iz stava 1 ovog člana ne uzme branioca u roku od 12 časova od časa 
kad je poučeno o ovom pravu ili izjavi da neće uzeti branioca, postaviće mu se 
branilac po službenoj dužnosti po redosljedu sa spiska Advokatske komore i bez odlaganja će se saslušati.</p>
<p class="normal">(4) Odmah poslije saslušanja državni tužilac će lice iz stava 1 
ovog člana pustiti na slobodu, osim ako ocijeni da postoje razlozi za 
zadržavanje.</p>
<p class="wyq110---naslov-clana"><a name="str_318"></a>Zadržavanje od strane državnog tužioca</p>
<p class="clan"><a name="clan_267"></a>Član 267</p>
<p class="normal">(1) Osumnjičenog lišenog slobode državni tužilac može izuzetno, 
a najduže 72 časa od časa lišenja slobode, zadržati ako ocijeni da postoji neki 
od razloga iz člana 175 stav 1 ovog zakonika.</p>
<p class="normal">(2) Zadržanom licu i braniocu državni tužilac će odmah, a 
najkasnije u roku od dva časa donijeti i uručiti rješenje o zadržavanju. U rješenju 
mora biti navedeno djelo za koje se osumnjičeni tereti, osnovanost sumnje, razlog 
zadržavanja, dan i čas lišenja slobode, kao i vrijeme početka zadržavanja.</p>
<p class="normal">(3) Protiv rješenja o zadržavanju osumnjičeni i branilac mogu izjaviti žalbu, u roku od osam časova od časa prijema rješenja iz stava 2 ovog člana, koja se sa spisima predmeta odmah dostavlja sudiji za istragu. Sudija 
za istragu je dužan da o žalbi odluči u roku od četiri časa od kad je primio 
žalbu. Žalba ne zadržava izvršenje rješenja.</p>
<p class="normal">(4) <i>(brisano)</i></p>
<p class="wyq110---naslov-clana"><a name="str_319"></a>Određivanje pritvora u izviđaju</p>
<p class="clan"><a name="clan_268"></a>Član 268</p>
<p class="normal">(1) Kad državni tužilac donese rješenje o zadržavanju, a ocijeni 
da i dalje postoje razlozi za određivanje pritvora, predložiće sudiji za istragu 
da osumnjičenom odredi pritvor.</p>
<p class="normal">(2) Predlog iz stava 1 ovog člana dostaviće se sudiji za 
istragu prije isteka roka zadržavanja. U ovom roku sudiji za istragu mora biti 
dovedeno zadržano lice.</p>
<p class="normal">(3) Sudija za istragu će, u prisustvu državnog tužioca, 
saslušati lice iz stava 1 ovog člana o svim okolnostima od značaja za donošenje 
odluke o određivanju pritvora i odmah poslije saslušanja, a najkasnije u roku od 
24 časa od kad mu je to lice dovedeno, odlučiti da li će odrediti pritvor ili 
odbiti predlog za određivanje pritvora.</p>
<p class="normal">(4) Lice iz stava 1 ovog člana ima pravo da njegovom saslušanju 
pred sudijom za istragu prisustvuje branilac. U pogledu ostvarivanja ovog prava 
primjenjivaće se odredbe člana 266 st. 2 i 3 ovog zakonika.</p>
<p class="normal">(5) Ako državni tužilac u toku zadržavanja nije donio i sudu 
predao naredbu o sprovođenju istrage, niti to učini u roku od 48 časova od časa 
određivanja pritvora, sudija za istragu će pritvoreno lice pustiti na slobodu.</p>
<p class="normal">(6) Kad je lice lišeno slobode dovedeno državnom tužiocu, to lice ima pravo na zdravstveni pregled od strane doktora medicine kad to zatraži ili kada to zatraže njegov branilac, član njegove porodice ili lice sa kojim živi u vanbračnoj zajednici. Izvještaj o obavljenom zdravstvenom pregledu prilaže se spisima predmeta.</p>
<p class="wyq110---naslov-clana"><a name="str_320"></a>Sudsko obezbjeđenje dokaza</p>
<p class="clan"><a name="clan_269"></a>Član 269</p>
<p class="normal">(1) Ukoliko postoji opasnost da se lice usljed starosti, 
bolesti ili drugih važnih razloga neće moći saslušati na glavnom pretresu, 
državni tužilac će predložiti sudiji za istragu da sasluša to lice kao svjedoka 
u skladu sa članom 113 ovog zakonika.</p>
<p class="normal">(2) Ako se sudija za istragu ne saglasi sa predlogom iz stava 
1 ovog člana, odluku o tome donijeće vijeće iz člana 24 stav 7 ovog zakonika.</p>
<p class="wyq110---naslov-clana"><a name="str_321"></a>Podnošenje krivične prijave od strane policije</p>
<p class="clan"><a name="clan_270"></a>Član 270</p>
<p class="normal">(1) Na osnovu prikupljenih obavještenja policija sastavlja i 
podnosi državnom tužiocu krivičnu prijavu, obavještava ga o preduzetim radnjama u 
izviđaju i navodi dokaze za koje je saznala prilikom prikupljanja obavještenja. Uz 
prijavu dostavljaju se i predmeti, skice, fotografije, audio i audiovizuelni 
snimci, pribavljeni izvještaji, spisi o preduzetim mjerama i radnjama, zapisnici, 
službene zabilješke, izjave i drugi materijali koji mogu biti korisni za uspješno 
vođenje krivičnog postupka.</p>
<p class="normal">(2) Ako policija poslije podnošenja krivične prijave sazna za 

nove činjenice, dokaze ili tragove krivičnog djela, dužna je da prikupi potrebna 
obavještenja i da izvještaj o tome kao dopunu krivične prijave dostavi državnom 
tužiocu.</p>
<p class="wyq110---naslov-clana"><a name="str_322"></a>Odbacivanje i dopuna krivične prijave</p>
<p class="clan"><a name="clan_271"></a>Član 271</p>
<p class="normal">(1) Državni tužilac će obrazloženim rješenjem odbaciti prijavu 
ako iz same prijave proističe da prijavljeno djelo nije krivično djelo, ili nije 
krivično djelo za koje se goni po službenoj dužnosti, ako je nastupila 
zastarjelost ili je djelo obuhvaćeno amnestijom ili pomilovanjem ili ako postoje 
druge okolnosti koje isključuju gonjenje.</p>
<p class="normal">(2) O odbacivanju krivične prijave obavijestiće se podnosilac krivične prijave, oštećeni u skladu sa članom 59 ovog zakonika, kao i lice protiv koga je podnijeta krivična prijava, ako ono to zahtijeva. Oštećeni i podnosilac krivične prijave u obavještenju će se poučiti o pravu na podnošenje pritužbe na rješenje o odbacivanju krivične prijave.</p>
<p class="normal">(3) Ako državni tužilac iz same prijave ne može ocijeniti da 
li su vjerovatni navodi prijave ili ako podaci u prijavi ne pružaju dovoljno 
osnova ni za donošenje naredbe o sprovođenju istrage niti rješenja o odbacivanju 
prijave, a naročito ako je izvršilac nepoznat, državni tužilac će, sam ili 
posredstvom drugih organa, prikupiti potrebna obavještenja. U tu svrhu državni 
tužilac može pozvati podnosioca prijave, prijavljeno lice i druga lica za koja 
ocijeni da mogu pružiti relevantne podatke od značaja za donošenje odluke po 
prijavi. Ako nije u mogućnosti da to preduzme sam, državni tužilac će 
zahtijevati od policije da prikupi potrebna obavještenja i preduzme druge mjere 
radi otkrivanja krivičnog djela i učinioca u skladu sa čl. 257, 258 i 259 ovog 
zakonika.</p>
<p class="normal">(4) Radi razjašnjenja određenih stručnih pitanja koja se 
postavljaju kod odlučivanja o krivičnoj prijavi, državni tužilac može zatražiti od 
lica odgovarajuće struke da mu o tim pitanjima da potrebna objašnjenja.</p>
<p class="normal">(5) Državni tužilac može uvijek tražiti da ga policija 
obavijesti o mjerama koje su preduzete. Policija je dužna da mu bez odlaganja 
odgovori.</p>
<p class="normal">(6) Ako i poslije preduzetih radnji iz st. 3, 4 i 5 ovog člana 
postoje neke od okolnosti iz stava 1 ovog člana ili ako ne postoji osnovana 
sumnja da je osumnjičeni izvršio krivično djelo za koje se goni po službenoj 
dužnosti, državni tužilac će odbaciti prijavu.</p>
<p class="normal">(7) Državni tužilac i drugi državni organ, privredna društva i 
druga pravna lica dužni su da prilikom prikupljanja obavještenja, odnosno davanja 
podataka, postupaju obazrivo, vodeći računa da se ne naškodi časti i ugledu lica 
na koje se ovi podaci odnose.</p>
<p class="wyq110---naslov-clana"><a name="str_323"></a>Pritužba na rješenje o odbacivanju krivične prijave</p>
<p class="clan"><a name="clan_271a"></a>Član 271a</p>
<p class="normal">(1) Oštećeni ili podnosilac krivične prijave kad nema oštećenog ili je oštećeni nepoznat imaju pravo da, u roku od osam dana od dana prijema obavještenja iz člana 271 stav 2 ovog zakonika, neposredno višem državnom tužilaštvu podnesu pritužbu kojom zahtijevaju preispitivanje rješenja o odbacivanju krivične prijave.</p>
<p class="normal">(2) Neposredno više državno tužilaštvo će o svom postupanju po pritužbi iz stava 1 ovog člana obavijestiti oštećenog, odnosno podnosioca krivične prijave u roku od 30 dana od dana podnošenja pritužbe.</p>
<p class="wyq110---naslov-clana"><a name="str_324"></a>Odlaganje krivičnog gonjenja</p>
<p class="clan"><a name="clan_272"></a>Član 272</p>
<p class="normal">(1) Državni tužilac može odložiti krivično gonjenje za krivična 
djela za koja je propisana novčana kazna ili kazna zatvora do pet godina kad 
nađe da ne bi bilo cjelishodno da se vodi krivični postupak, s obzirom na 
prirodu krivičnog djela i okolnosti pod kojima je učinjeno, raniji život učinioca 
i njegova lična svojstva, ako osumnjičeni prihvati ispunjenje jedne ili više od 
sljedećih obaveza:</p>
<p class="normal">1) da otkloni štetnu posljedicu nastalu izvršenjem krivičnog 
djela ili da naknadi pričinjenu štetu;</p>
<p class="normal">2) da ispuni dospjele obaveze izdržavanja, odnosno druge 
obaveze utvrđene pravosnažnom sudskom odlukom;</p>
<p class="normal">3) da plati određeni novčani iznos u korist humanitarne 
organizacije, fonda ili javne ustanove;</p>
<p class="normal">4) da obavi određeni društveno korisni ili humanitarni rad.</p>
<p class="normal">(2) Osumnjičeni je dužan da prihvaćenu obavezu izvrši u roku 
koji ne može biti duži od šest mjeseci.</p>
<p class="normal">(3) Obaveze iz stava 1 ovog člana državni tužilac utvrđuje 
rješenjem. Rješenje se dostavlja osumnjičenom, oštećenom ako ga ima, odnosno 
humanitarnoj organizaciji ili javnoj ustanovi u čiju se korist nalaže izvršenje.</p>
<p class="normal">(4) Prije donošenja rješenja iz stava 3 ovog člana, državni 
tužilac može, uz pomoć posebno obučenih lica - posrednika, sprovesti postupak 
posredovanja između oštećenog i osumnjičenog na koji se shodno primjenjuju odredbe 
zakona kojim se uređuju pravila postupka posredovanja za obaveze iz stava 1 tač. 
1 i 2 ovog člana, odnosno pribaviće saglasnost oštećenog za mjere iz stava 1 
tač. 3 i 4 ovog člana.</p>
<p class="normal">(5) Bliži način ispunjenja obaveza iz stava 1 tač. 1 do 4 ovog 
člana, sadržaj rješenja iz stava 3 ovog člana, kao i bliži način sprovođenja radnji 
u primjeni odredaba ovog člana propisuje ministarstvo nadležno za poslove 
pravosuđa.</p>
<p class="normal">(6) Ako osumnjičeni izvrši obavezu iz stava 1 ovog člana, u 
roku iz stava 2 ovog člana državni tužilac će odbaciti krivičnu prijavu. U ovom 
slučaju odredbe člana 59 ovog zakonika neće se primjenjivati, sa čime će državni 
tužilac upoznati oštećenog prije pribavljanja saglasnosti iz stava 4 ovog člana.</p>
<p class="normal">(7) Troškovi krivičnog postupka iz člana 226 stav 1 ovog zakonika padaju na teret državnog tužilaštva.</p>
<p class="wyq110---naslov-clana"><a name="str_325"></a>Odbacivanje krivične prijave iz razloga pravičnosti</p>
<p class="clan"><a name="clan_273"></a>Član 273</p>
<p class="normal">Za krivična djela za koja je propisana novčana kazna ili kazna 
zatvora do tri godine državni tužilac može odbaciti krivičnu prijavu, ako je 
osumnjičeni usljed stvarnog kajanja spriječio nastupanje štete ili je štetu u 
potpunosti već naknadio, a državni tužilac, prema okolnostima slučaja, ocijeni 
da izricanje krivične sankcije ne bi bilo pravično. U ovom slučaju odredbe člana 
59 ovog zakonika neće se primjenjivati.</p>
<p class="wyq040---podglava-kurziv-bold"><a name="str_326"></a>B. PRETHODNI POSTUPAK</p>
<p class="wyq060---pododeljak"><a name="str_327"></a>Glava XVIII</p>
<p class="wyq060---pododeljak">ISTRAGA</p>
<p class="wyq110---naslov-clana"><a name="str_328"></a>Svrha istrage</p>
<p class="clan"><a name="clan_274"></a>Član 274</p>
<p class="normal">(1) Istraga se sprovodi na osnovu naredbe o sprovođenju istrage 
protiv određenog lica kad postoji osnovana sumnja da je učinilo krivično djelo.</p>
<p class="normal">(2) U istrazi će se prikupiti dokazi i podaci koji su potrebni 
državnom tužiocu za donošenje odluke o podizanju optužnice ili o obustavi istrage 
i dokazi za koje postoji opasnost da se neće moći ponoviti na glavnom pretresu 
ili bi njihovo izvođenje bilo otežano, kao i drugi dokazi koji mogu biti od 
koristi za postupak, a čije se izvođenje, s obzirom na okolnosti slučaja, 
pokazuje cjelishodnim.</p>
<p class="wyq110---naslov-clana"><a name="str_329"></a>Naredba o sprovođenju istrage</p>
<p class="clan"><a name="clan_275"></a>Član 275</p>
<p class="normal">(1) Naredbu o sprovođenju istrage donosi državni tužilac kad 
ocijeni da navodi u krivičnoj prijavi i prilozi uz krivičnu prijavu ukazuju da 
postoji osnovana sumnja da je osumnjičeni učinio krivično djelo koje mu se stavlja 
na teret.</p>
<p class="normal">(2) Prije donošenja naredbe iz stava 1 ovog člana, državni 
tužilac će saslušati osumnjičenog, osim ako ga već u izviđaju nije saslušao u 
skladu sa članom 261 ovog zakonika ili ako postoji opasnost od odlaganja. Ako to 
nalažu posebne okolnosti slučaja ili ako je ponovno saslušanje osumnjičenog 
neophodno radi prikupljanja dokaza u prilog njegovoj odbrani, državni tužilac može, 
prije donošenja naredbe o sprovođenju istrage, ponovo saslušati osumnjičenog koga 
je već saslušao u izviđaju.</p>
<p class="normal">(3) U naredbi o sprovođenju istrage će se naznačiti lični 
podaci okrivljenog, opis djela iz kojeg proizilaze njegova zakonska obilježja, 
zakonski naziv krivičnog djela i dokazi iz kojih proizilazi osnovana sumnja.</p>
<p class="normal">(4) U naredbi za sprovođenje istrage državni tužilac može 
predložiti sudiji za istragu da se okrivljenom izrekne jedna ili više mjera iz 
člana 166 stav 2 ovog zakonika ili da se okrivljenom koji je zadržan, odnosno 
lišen slobode odredi pritvor.</p>
<p class="normal">(5) Naredba o sprovođenju istrage dostavlja se okrivljenom i 
njegovom braniocu.</p>
<p class="wyq110---naslov-clana"><a name="str_330"></a>Nadležnost za sprovođenje istrage</p>
<p class="clan"><a name="clan_276"></a>Član 276</p>
<p class="normal">(1) Istragu sprovodi državni tužilac.</p>
<p class="normal">(2) Na zahtjev državnog tužioca, odnosno okrivljenog određene dokazne radnje u istrazi može, 
u skladu sa pravilima ovog zakonika, sprovesti sudija za istragu ako posebne 
okolnosti očigledno ukazuju da takve radnje neće moći da se ponove na glavnom 
pretresu ili bi izvođenje dokaza na glavnom pretresu bilo nemoguće, odnosno 
znatno otežano.</p>
<p class="normal">(3) Ako se sudija za istragu ne saglasi sa zahtjevom iz stava 
2 ovog člana, odluku o tome, u roku od 24 časa, donosi vijeće iz člana 24 stav 7 
ovog zakonika.</p>
<p class="normal">(4) Istragu može sprovoditi jedno državno tužilaštvo za 
područje više tužilaštava (istražni centar), u skladu sa zakonom.</p>
<p class="wyq110---naslov-clana"><a name="str_331"></a>Povjeravanje izvođenja dokaznih radnji</p>
<p class="clan"><a name="clan_277"></a>Član 277</p>
<p class="normal">(1) Državni tužilac može povjeriti izvršenje pojedinih dokaznih 
radnji državnom tužiocu na čijem području treba preduzeti te radnje, a ako je za 
područja više državnih tužilaštava određeno jedno državno tužilaštvo za 
sprovođenje istrage, onda tom državnom tužilaštvu.</p>
<p class="normal">(2) Na zahtjev ili po odobrenju državnog tužioca policija će 
fotografisati okrivljenog, uzeti mu otiske prstiju ili uzorak pljuvačke radi 
obavljanja DNK analize ako je to potrebno za svrhe krivičnog postupka u skladu sa članom 154 st. 3 i 4 ovog zakonika.</p>
<p class="normal">(3) Državni tužilac kome je povjereno izvršenje pojedinih 
dokaznih radnji preduzeće po potrebi i druge dokazne radnje koje sa dokaznim 
radnjama koje su mu povjerene stoje u vezi ili iz njih proističu.</p>
<p class="normal">(4) Ako državni tužilac kome je povjereno preduzimanje 
pojedinih dokaznih radnji nije nadležan za njihovo sprovođenje, dostaviće predmet 
nadležnom državnom tužiocu i o tome će obavijestiti državnog tužioca koji mu je 
predmet dostavio.</p>
<p class="wyq110---naslov-clana"><a name="str_332"></a>Dokazne radnje za čije je naređivanje isključivo nadležan sudija 
za istragu</p>
<p class="clan"><a name="clan_278"></a>Član 278</p>
<p class="normal">(1) Naredbu za pretresanje stana, drugih prostorija i lica, kao 
i naredbu za privremeno oduzimanje predmeta, na predlog državnog tužioca, donosi 
sudija za istragu.</p>
<p class="normal">(2) Na zahtjev državnog tužioca sudija za istragu donosi 
naredbu za sprovođenje ekshumacije leša.</p>
<p class="normal">(3) Ako se sudija za istragu ne saglasi sa predlogom iz stava 
1 ovog člana, odnosno sa zahtjevom iz stava 2 ovog člana, odluku o tome, u roku 
od 24 časa, donosi vijeće iz člana 24 stav 7 ovog zakonika.</p>
<p class="wyq110---naslov-clana"><a name="str_333"></a>Određivanje pritvora u istrazi</p>
<p class="clan"><a name="clan_279"></a>Član 279</p>
<p class="normal">(1) Kad je u skladu sa članom 275 stav 4 ovog zakonika 
predložio određivanje pritvora okrivljenom, jer je našao da se drugim mjerama iz 
člana 163 stav 1 ovog zakonika ne može obezbijediti prisustvo okrivljenog, 
odnosno stvoriti uslovi za nesmetano vođenje krivičnog postupka, državni tužilac 
donosi rješenje o zadržavanju okrivljenog u skladu sa članom 267 ovog zakonika, ako 
prije donošenja naredbe o sprovođenju istrage nije odredio zadržavanje.</p>
<p class="normal">(2) Sudija za istragu će u toku roka zadržavanja saslušati 
okrivljenog i odlučiti da li će odrediti pritvor ili odbiti predlog za određivanje 
pritvora.</p>
<p class="normal">(3) Ako sudija za istragu, u slučaju iz stava 2 ovog člana, ne 
donese rješenje o određivanju pritvora prije isteka roka zadržavanja, okrivljeni se 
bez odlaganja pušta na slobodu.</p>
<p class="wyq110---naslov-clana"><a name="str_334"></a>Obim istrage</p>
<p class="clan"><a name="clan_280"></a>Član 280</p>
<p class="normal">(1) Istraga se vodi samo u vezi onog krivičnog djela i protiv 
onog okrivljenog na koje se odnosi naredba o sprovođenju istrage.</p>
<p class="normal">(2) Ako se u toku istrage pokaže da je treba proširiti na 
drugo krivično djelo ili protiv drugog lica, državni tužilac će donijeti naredbu 
o proširenju istrage za koju važe odredbe člana 275 ovog zakonika.</p>
<p class="wyq110---naslov-clana"><a name="str_335"></a>Dokazni predlozi okrivljenog, branioca, oštećenog i punomoćnika 
oštećenog u istrazi</p>
<p class="clan"><a name="clan_281"></a>Član 281</p>
<p class="normal">(1) Okrivljeni, branilac, oštećeni i punomoćnik oštećenog mogu 
u toku istrage davati državnom tužiocu predloge da se preduzmu pojedine radnje.</p>
<p class="normal">(2) Okrivljeni, branilac, oštećeni i punomoćnik oštećenog mogu 
predloge iz stava 1 ovog člana davati i državnom tužiocu kome je povjereno 
preduzimanje pojedinih dokaznih radnji. Ako se državni tužilac ne saglasi sa 
predlogom, obavijestiće o tome predlagača, koji može predlog ponovo dati 
državnom tužiocu iz stava 1 ovog člana.</p>
<p class="wyq110---naslov-clana"><a name="str_336"></a>Otvorenost istrage</p>
<p class="clan"><a name="clan_282"></a>Član 282</p>
<p class="normal">(1) Oštećeni, punomoćnik oštećenog i branilac mogu 
prisustvovati saslušanju okrivljenog.</p>
<p class="normal">(2) Oštećeni, punomoćnik oštećenog, okrivljeni i branilac mogu 
prisustvovati uviđaju, rekonstrukciji i saslušanju vještaka.</p>
<p class="normal">(3) Oštećeni i punomoćnik oštećenog i branilac mogu 
prisustvovati pretresanju stana.</p>
<p class="normal">(4) Saslušanju svjedoka mogu da prisustvuju okrivljeni, 
branilac, oštećeni i punomoćnik oštećenog.</p>
<p class="normal">(5) Državni tužilac je dužan da na pogodan način obavijesti 
branioca, oštećenog, punomoćnika oštećenog i okrivljenog o vremenu i mjestu 
sprovođenja dokaznih radnji kojima oni mogu prisustvovati, osim kad postoji 
opasnost od odlaganja. Ako okrivljeni ima branioca, državni tužilac će, po 
pravilu, obavještavati samo branioca. Ako je okrivljeni u pritvoru, a dokazna 
radnja se preduzima van sjedišta suda, državni tužilac će odlučiti da li je 
potrebno prisustvo okrivljenog.</p>
<p class="normal">(6) Ako lice kome je upućeno obavještenje o dokaznoj radnji nije 
prisutno, radnja se može preduzeti i u njegovom odsustvu.</p>
<p class="normal">(7) Lica koja prisustvuju dokaznim radnjama mogu predložiti 
državnom tužiocu da, radi razjašnjenja stvari, postavi određena pitanja okrivljenom, 
svjedoku ili vještaku, a po dozvoli državnog tužioca mogu postavljati pitanja i 
neposredno. Ova lica imaju pravo da zahtijevaju da se u zapisnik unesu i njihove 
primjedbe u pogledu preduzimanja pojedinih radnji, a mogu i predlagati izvođenje 
pojedinih dokaza.</p>
<p class="normal">(8) Radi razjašnjenja pojedinih tehničkih ili drugih stručnih 
pitanja koja se postavljaju u vezi s pribavljenim dokazima ili prilikom saslušanja 
okrivljenog ili preduzimanja drugih dokaznih radnji, državni tužilac može zatražiti 
od lica odgovarajuće struke da mu o tim pitanjima da potrebna objašnjenja. Ako su 
prilikom davanja objašnjenja prisutne stranke, one mogu tražiti da to lice pruži 
bliža objašnjenja. U slučaju potrebe, državni tužilac može tražiti objašnjenje i od 
odgovarajuće stručne ustanove.</p>
<p class="normal">(9) Odredbe st. 1 do 8 ovog člana primjenjuju se i ako se 
dokazna radnja preduzima prije donošenja naredbe o sprovođenju istrage.</p>
<p class="wyq110---naslov-clana"><a name="str_337"></a>Obaveza pružanja pomoći u istrazi</p>
<p class="clan"><a name="clan_283"></a>Član 283</p>
<p class="normal">Ako je državnom tužiocu ili sudiji za istragu potrebna pomoć 
policije (kriminalističko-tehnička i dr.) ili drugih državnih organa u vezi sa 
sprovođenjem istrage, oni su dužni da mu na njegov zahtjev tu pomoć pruže. Kad se 
ocijeni da izvršenje dokazne radnje ne trpi odlaganje može se zatražiti pomoć 
privrednog društva ili drugog pravnog lica.</p>
<p class="wyq110---naslov-clana"><a name="str_338"></a>Obaveza čuvanja tajne u istrazi</p>
<p class="clan"><a name="clan_284"></a>Član 284</p>
<p class="normal">Ako to zahtijevaju interesi krivičnog postupka, interesi 
čuvanja tajni, interesi javnog reda, morala ili zaštite ličnog ili porodičnog 
života oštećenog ili okrivljenog, službeno lice koje preduzima dokaznu radnju 
narediće licima koja saslušava ili koja prisustvuju dokaznim radnjama ili 
razgledaju spise istrage da čuvaju kao tajnu određene činjenice ili podatke koje 
su tom prilikom saznala i ukazaće im da odavanje tajne predstavlja krivično djelo. 
Ova naredba unijeće se u zapisnik o dokaznoj radnji, odnosno zabilježiće se na 
spisima koji se razgledaju, uz potpis lica koje je upozoreno.</p>
<p class="wyq110---naslov-clana"><a name="str_339"></a>Održavanje reda tokom istrage</p>
<p class="clan"><a name="clan_285"></a>Član 285</p>
<p class="normal">(1) Državni tužilac odnosno sudija za istragu je dužan da za 
vrijeme preduzimanja dokaznih radnji održava red, da učesnike postupka zaštiti od 
uvrede, prijetnje i svakog drugog napada.</p>
<p class="normal">(2) Učesnika postupka ili drugo lice koje za vrijeme 
preduzimanja dokaznih radnji i poslije opomene narušava red, vrijeđa učesnike 
postupka, prijeti im ili ugrožava njihovu bezbjednost, sudija za istragu može sam 
ili na predlog državnog tužioca kazniti novčanom kaznom do 1.000 €. Ako učešće 
takvog lica nije neophodno, ono može biti udaljeno sa mjesta gdje se preduzima 
dokazna radnja.</p>
<p class="normal">(3) Okrivljeni ne može biti kažnjen novčanom kaznom, ali može da 
bude udaljen sa mjesta preduzimanja dokazne radnje.</p>
<p class="normal">(4) Ako državni tužilac narušava red, sudija za istragu će 
postupiti shodno odredbi člana 321 stav 5 ovog zakonika.</p>
<p class="wyq110---naslov-clana"><a name="str_340"></a>Prekid istrage</p>
<p class="clan"><a name="clan_286"></a>Član 286</p>
<p class="normal">(1) Državni tužilac će naredbom prekinuti istragu:</p>
<p class="normal">1) ako je kod okrivljenog nastupila privremena duševna 
poremećenost;</p>
<p class="normal">2) ako se ne zna boravište okrivljenog;</p>
<p class="normal">3) ako je okrivljeni u bjekstvu ili inače nije dostižan 
državnim organima.</p>
<p class="normal">(2) Prije prekida istrage iz stava 1 ovog člana prikupiće se 
svi dokazi o krivičnom djelu i krivici okrivljenog do kojih se može doći.</p>
<p class="normal">(3) Kad prestanu smetnje koje su prouzrokovale prekid državni 
tužilac će nastaviti istragu.</p>
<p class="wyq110---naslov-clana"><a name="str_341"></a>Optužnica oštećenog kao tužioca</p>
<p class="clan"><a name="clan_287"></a>Član 287</p>
<p class="normal">(1) Kad oštećeni, u skladu sa članom 59 ovog zakonika, 
preuzima gonjenje može podići neposrednu optužnicu.</p>
<p class="normal">(2) Ako oštećeni ocijeni da je, prije podizanja neposredne 
optužnice, neophodno sprovesti određene dokazne radnje može podnijeti predlog 
sudiji za istragu da on te radnje i preduzme.</p>
<p class="normal">(3) Ako sudija za istragu prihvati predlog iz stava 2 ovog 
člana, bez odlaganja će preduzeti potrebne dokazne radnje i o tome obavijestiti 
oštećenog.</p>
<p class="normal">(4) Ako sudija za istragu ne prihvati predlog iz stava 2 ovog 
člana zatražiće da o tome odluči vijeće iz člana 24 stav 7 ovog zakonika, koje 
je dužno da odluku o tome donese u roku od tri dana.</p>
<p class="normal">(5) Protiv odluke vijeća iz stava 4 ovog člana žalba nije 
dozvoljena.</p>
<p class="wyq110---naslov-clana"><a name="str_342"></a>Podizanje neposredne optužnice</p>
<p class="clan"><a name="clan_288"></a>Član 288</p>
<p class="normal">Državni tužilac neće sprovoditi istragu ako prikupljeni podaci 
koji se odnose na krivično djelo i okrivljenog, koji je prethodno saslušan, 
pružaju dovoljno osnova za podizanje neposredne optužnice.</p>
<p class="wyq110---naslov-clana"><a name="str_343"></a>Pribavljanje podataka o okrivljenom</p>
<p class="clan"><a name="clan_289"></a>Član 289</p>
<p class="normal">(1) Državni tužilac će prije završene istrage pribaviti 
podatke o okrivljenom iz člana 100 stav 1 ovog zakonika, ako nedostaju ili ih 
treba provjeriti, kao i podatke o ranijim osudama okrivljenog, a ako okrivljeni 
još izdržava kaznu ili drugu sankciju koja je vezana za lišenje slobode i podatke 
o njegovom ponašanju za vrijeme izdržavanja kazne ili druge sankcije. Po potrebi, 
državni tužilac će pribaviti podatke o ranijem životu okrivljenog i o prilikama u 
kojima živi, kao i o drugim okolnostima koje se tiču njegove ličnosti. Državni 
tužilac može odrediti zdravstvene preglede ili psihološka ispitivanja okrivljenog 
kad je potrebno da se dopune podaci o ličnosti okrivljenog.</p>
<p class="normal">(2) Ako dolazi u obzir izricanje jedinstvene kazne kojom će se 
obuhvatiti i kazne iz ranijih presuda, državni tužilac će zatražiti ovjerene 
prepise pravosnažnih presuda.</p>
<p class="wyq110---naslov-clana"><a name="str_344"></a>Okončanje istrage</p>
<p class="clan"><a name="clan_290"></a>Član 290</p>
<p class="normal">(1) Državni tužilac završava istragu kad nađe da je stanje 
stvari u istrazi dovoljno razjašnjeno i o tome sačinjava službenu zabilješku.</p>
<p class="normal">(2) Državni tužilac će nakon završene istrage u roku od 15 
dana podići optužnicu ili obustaviti istragu.</p>
<p class="normal">(3) Ako se istraga ne završi u roku od šest mjeseci, državni 
tužilac je dužan da odmah obavijesti neposredno višeg državnog tužioca o 
razlozima zbog kojih istraga nije okončana. Neposredno viši državni tužilac će 
preduzeti potrebne mjere da se istraga okonča.</p>
<p class="normal">(4) Državni tužilac će naredbom obustaviti istragu, ako u toku 
istrage ili po njenom okončanju nađe da:</p>
<p class="normal">1) djelo koje se stavlja na teret okrivljenom nije krivično 
djelo ili krivično djelo koje se goni po službenoj dužnosti;</p>
<p class="normal">2) je nastupila zastarjelost krivičnog gonjenja ili je djelo 
obuhvaćeno amnestijom ili pomilovanjem;</p>
<p class="normal">3) postoje druge okolnosti koje trajno isključuju krivično 
gonjenje;</p>
<p class="normal">4) ne postoje dokazi iz kojih proizilazi osnovana sumnja da je 
okrivljeni učinio krivično djelo.</p>
<p class="normal">(5) Naredba iz stava 4 ovog člana će se u roku od osam dana 
dostaviti oštećenom, zajedno sa uputstvom da u roku od 30 dana od dana kad mu je naredba dostavljena može preuzeti krivično gonjenje podizanjem neposredne optužnice. 
Naredba se dostavlja i okrivljenom i njegovom braniocu.</p>
<p class="wyq060---pododeljak"><a name="str_345"></a>Glava XIX</p>
<p class="wyq060---pododeljak">OPTUŽNICA I PREISPITIVANjE OPTUŽNICE</p>
<p class="wyq110---naslov-clana"><a name="str_346"></a>Optužnica</p>
<p class="clan"><a name="clan_291"></a>Član 291</p>
<p class="normal">Kad je završena istraga, kao i kad se po ovom zakoniku optužba 
može podići bez sprovođenja istrage u skladu sa članom 288 ovog zakonika, 
postupak pred sudom može da se vodi samo na osnovu optužnice državnog tužioca, 
odnosno oštećenog kao tužioca.</p>
<p class="wyq110---naslov-clana"><a name="str_347"></a>Sadržaj optužnice</p>
<p class="clan"><a name="clan_292"></a>Član 292</p>
<p class="normal">(1) Optužnica sadrži:</p>
<p class="normal">1) ime i prezime okrivljenog sa ličnim podacima iz člana 100 
stav 1 ovog zakonika i podacima o tome da li se i od kad nalazi u pritvoru ili 
se nalazi na slobodi, a ako je prije podizanja optužnice pušten iz pritvora, 
koliko je vremena proveo u pritvoru;</p>
<p class="normal">2) opis djela iz kojeg proizilaze zakonska obilježja krivičnog 
djela, vrijeme i mjesto izvršenja krivičnog djela, predmet na kojem je i sredstvo 
kojim je izvršeno krivično djelo, kao i druge okolnosti potrebne da se krivično 
djelo što tačnije odredi;</p>
<p class="normal">3) zakonski naziv krivičnog djela, sa navođenjem odredaba 
zakona koje se po predlogu tužioca imaju primijeniti;</p>
<p class="normal">4) označenje suda pred kojim će se održati glavni pretres;</p>
<p class="normal">5) predlog o dokazima koje treba izvesti na glavnom pretresu, 
uz naznačenje imena i adrese svjedoka i vještaka, spisa koje treba pročitati i 
predmeta koji služe kao dokaz;</p>
<p class="normal">6) obrazloženje u kojem će se prema rezultatu istrage opisati 
stanje stvari, navesti dokazi kojima se odlučne činjenice utvrđuju, iznijeti 
odbrana okrivljenog i stanovište tužioca o navodima odbrane.</p>
<p class="normal">(2) Ako se okrivljeni nalazi na slobodi, u optužnici se može 
predložiti da se odredi pritvor ili mjere iz člana 166 stav 2 ovog zakonika, a 
ako se nalazi u pritvoru može se predložiti da se pusti iz pritvora, a može se 
predložiti određivanje drugih mjera iz člana 166 stav 2 ovog zakonika. U 
optužnici se može predložiti produženje pritvora okrivljenom pri čemu tužilac mora 
učiniti izvjesnim da se drugim mjerama ne mogu postići ciljevi zbog kojih se 
predlaže produženje pritvora.</p>
<p class="normal">(3) Jednom optužnicom može se obuhvatiti više krivičnih djela 
ili više okrivljenih samo ako se po odredbama člana 31 ovog zakonika može 
sprovesti jedinstveni postupak i donijeti jedna presuda.</p>
<p class="wyq110---naslov-clana"><a name="str_348"></a>Kontrola optužnice</p>
<p class="clan"><a name="clan_293"></a>Član 293</p>
<p class="normal">(1) Optužnica se dostavlja sudu radi kontrole i potvrđivanja.</p>
<p class="normal">(2) Kontrolu i potvrđivanje optužnice za krivična djela za koja u prvom stepenu sudi sudija pojedinac vrši predsjednik vijeća iz člana 24 stav 7 ovog zakonika, a za krivična djela za koja sudi vijeće kontrolu i potvrđivanje optužnice vrši vijeće iz člana 24 stav 7 ovog zakonika.</p>
<p class="normal">(3) Po prijemu optužnice predsjednik vijeća iz člana 24 stav 7 ovog zakonika, u roku od 15 dana, zakazuje ročište radi ispitivanja i ocjene zakonitosti i opravdanosti optužnice. Na ročište se poziva tužilac, okrivljeni i branilac i u pozivu se upozoravaju da će se ročište održati i u njihovom odsustvu ukoliko se na uredan poziv ne odazovu.</p>
<p class="normal">(4) Predsjednik vijeća, nakon što provjeri da li su se svi pozvani odazvali na poziv i da li su im pozivi uredno uručeni, otvara ročište i upoznaje prisutne sa optužnicom koja je sudu dostavljena radi kontrole i potvrđivanja. Tužilac iznosi dokaze na kojima se optužnica zasniva, a okrivljeni i branilac mogu da ukazu na propuste u istrazi ili na nezakonite dokaze ili da nema dovoljno dokaza za osnovanu sumnju da je okrivljeni izvršio krivično djelo koje je predmet optužbe, kao i da ukažu na dokaze koji idu u korist okrivljenom.</p>
<p class="normal">(5) Ročište će se održati i kad se poziv okrivljenom nije mogao uručiti na njegovu do tada poznatu adresu.</p>
<p class="normal">(6) Kad sud utvrdi da postoje greške ili nedostaci u optužnici iz člana 292 ovog zakonika ili u samom postupku ili je potrebno bolje razjašnjenje stanja stvari da bi se ispitala opravdanost optužnice vratiće optužnicu da se zapaženi nedostaci otklone ili da se istraga dopuni, odnosno sprovede. Tužilac je dužan da, u roku od tri dana od dana kad mu je saopštena odluka suda, podnese ispravljenu optužnicu ili da u roku od dva mjeseca dopuni istragu ili je sprovede. Iz opravdanih razloga, na zahtjev tužioca, ovaj rok se može produžiti. Ako državni tužilac propusti rok, dužan je da o razlozima propuštanja obavijesti neposredno više državno tužilaštvo. Ako oštećeni kao tužilac propusti pomenuti rok, smatraće se da je odustao od gonjenja i postupak će se obustaviti.</p>
<p class="normal">(7) Ako je potrebno bolje razjašnjenje stvari da bi se ispitala opravdanost optužnice oštećenog kao tužioca, sud će optužnicu dostaviti sudiji za istragu da u roku od dva mjeseca preduzme određene dokazne radnje.</p>
<p class="normal">(8) Ako sud utvrdi da je za krivično djelo koje je predmet optužbe nadležan drugi sud, oglasiće nenadležnim sud kojem je podnesena optužnica i po pravosnažnosti rješenja uputiće predmet nadležnom sudu.</p>
<p class="normal">(9) Ako sud utvrdi da se u spisima nalaze zapisnici ili obavještenja iz člana 211 ovog zakonika, donijeće rješenje o njihovom izdvajanju iz spisa. Protiv ovog rješenja dozvoljena je posebna žalba o kojoj odlučuje vijeće neposredno višeg suda. Po pravosnažnosti rješenja, predsjednik vijeća iz člana 24 stav 7 ovog zakonika obezbijediće da se izdvojeni zapisnici i obavještenja zatvore u poseban omot i predaju sudiji za istragu radi čuvanja odvojeno od ostalih spisa. Izdvojeni zapisnici i obavještenja se ne mogu razgledati niti se mogu koristiti u krivičnom postupku.</p>
<p class="wyq110---naslov-clana"><a name="str_349"></a>Obustava postupka po osnovu kontrole optužnice</p>
<p class="clan"><a name="clan_294"></a>Član 294</p>
<p class="normal">(1) Postupajući u smislu člana 293 stav 1 ovog zakonika sud 
će odlučiti da nema mjesta optužbi i da se krivični postupak obustavlja, ako 
ustanovi:</p>
<p class="normal">1) da djelo koje je predmet optužbe nije krivično djelo;</p>
<p class="normal">2) da je krivično gonjenje zastarjelo ili da je djelo obuhvaćeno 
amnestijom ili pomilovanjem ili da postoje druge okolnosti koje trajno isključuju 
krivično gonjenje;</p>
<p class="normal">3) da nema dovoljno dokaza da je okrivljeni osnovano sumnjiv za 
djelo koje je predmet optužbe.</p>
<p class="normal">(2) Ako sud ustanovi da nema optužbe ovlašćenog tužioca ili 
odobrenja za krivično gonjenje ili da postoje druge okolnosti koje privremeno 
sprječavaju gonjenje, rješenjem će optužnicu odbaciti.</p>
<p class="wyq110---naslov-clana"><a name="str_350"></a>Nevezanost za pravnu ocjenu djela</p>
<p class="clan"><a name="clan_295"></a>Član 295</p>
<p class="normal">Prilikom donošenja rješenja iz člana 293 stav 8 i člana 294 ovog zakonika sud nije vezan za pravnu ocjenu djela koju je tužilac naveo u optužnici.</p>
<p class="wyq110---naslov-clana"><a name="str_351"></a>Potvrđivanje optužnice</p>
<p class="clan"><a name="clan_296"></a>Član 296</p>
<p class="normal">(1) Ako ne donese rješenje iz člana 293 stav 8 i člana 294 ovog zakonika, sud će u roku od osam dana, a u složenim predmetima u roku od 15 dana od dana održavanja ročišta iz člana 293 stav 3 ovog zakonika, donijeti rješenje kojim se optužnica potvrđuje.</p>
<p class="normal">(2) Donošenjem rješenja o potvrđivanju optužnica stupa na pravnu 
snagu.</p>
<p class="normal">(3) U istom rješenju sud će odlučiti i o predlozima za 
spajanje ili razdvajanje postupka.</p>
<p class="wyq110---naslov-clana"><a name="str_352"></a>Žalba na odluku</p>
<p class="clan"><a name="clan_297"></a>Član 297</p>
<p class="normal">(1) Protiv odluke suda iz člana 293 stav 8 ovog zakonika žalba je dozvoljena, a protiv odluka iz člana 294 ovog zakonika žalbu može izjaviti tužilac i oštećeni. Protiv ostalih odluka suda donesenih povodom kontrole optužnice žalba nije dozvoljena.</p>
<p class="normal">(2) Ako je protiv odluke suda žalbu izjavio samo oštećeni, a žalba bude usvojena smatraće se da je izjavljivanjem žalbe oštećeni preuzeo gonjenje.</p>
<p class="wyq110---naslov-clana"><a name="str_353"></a>Podizanje optužnice i pritvor</p>
<p class="clan"><a name="clan_298"></a>Član 298</p>
<p class="normal">(1) Ako je u optužnici predloženo da se protiv okrivljenog 
odredi pritvor ili da se pusti na slobodu, o tome rješava vijeće iz člana 24 stav 7 ovog zakonika odmah, a najkasnije u roku od 48 časova.</p>
<p class="normal">(2) Ako se okrivljeni nalazi u pritvoru, a u optužnici nije 
predloženo da se pusti na slobodu, vijeće iz stava 1 ovog člana će po službenoj 
dužnosti, u roku od tri dana od dana prijema optužnice, ispitati da li još 
postoje razlozi za pritvor i donijeti rješenje o produženju ili ukidanju pritvora. 
Žalba protiv ovog rješenja ne zadržava izvršenje rješenja.</p>
<p class="wyq110---naslov-clana"><a name="str_354"></a>Dostavljanje optužnice okrivljenom</p>
<p class="clan"><a name="clan_299"></a>Član 299</p>
<p class="normal">(1) Sud dostavlja optužnicu okrivljenom koji je na slobodi 
bez odlaganja, a ako se nalazi u pritvoru, u roku od 24 časa od potvrđivanja 
optužnice.</p>
<p class="normal">(2) Ako je protiv okrivljenog određen pritvor rješenjem suda 
iz člana 298 ovog zakonika, optužnica se predaje okrivljenom prilikom njegovog 
lišavanja slobode, zajedno sa rješenjem kojim se određuje pritvor.</p>
<p class="wyq060---pododeljak"><a name="str_355"></a>Glava XX</p>
<p class="wyq060---pododeljak">SPORAZUM O PRIZNANjU KRIVICE</p>
<p class="wyq110---naslov-clana"><a name="str_356"></a>Zaključivanje sporazuma o priznanju krivice</p>
<p class="clan"><a name="clan_300"></a>Član 300</p>
<p class="normal">(1) Za krivična djela za koja se goni po službenoj dužnosti, osim krivičnih djela terorizma i ratnih zločina, osumnjičenom, okrivljenom i braniocu može se dati predlog za zaključenje sporazuma o priznanju krivice, odnosno osumnjičeni, okrivljeni i branilac mogu državnom tužiocu predložiti zaključenje takvog sporazuma.</p>
<p class="normal">(2) Kad se uputi predlog iz stava 1 ovog člana, stranke i branilac mogu pregovarati o uslovima priznanja krivice za krivično djelo, odnosno krivična djela koja se osumnjičenom, odnosno okrivljenom stavljaju na teret.</p>
<p class="normal">(3) Sporazum o priznanju krivice mora biti zaključen u pisanom obliku i potpisan od stranaka i branioca, a može se podnijeti najkasnije na prvom ročištu za održavanje glavnog pretresa pred prvostepenim sudom.</p>
<p class="normal">(4) Sporazum o priznanju krivice podnosi se, ako optužnica još nije podignuta, odnosno nije podnijet optužni predlog ili privatna tužba predsjedniku vijeća iz člana 24 stav 7 ovog zakonika, a nakon podizanja optužnice, odnosno podnošenja optužnog predloga ili privatne tužbe predsjedniku vijeća.</p>
<p class="normal">(5) Ako je sporazum o priznanju krivice zaključen prije podizanja optužnice, odnosno podnošenja optužnog predloga ili privatne tužbe, državni tužilac će zajedno sa sporazumom dostaviti sudu i optužnicu, odnosno optužni predlog koji čini sastavni dio ovog sporazuma.</p>
<p class="normal">(6) Na optužnicu, odnosno optužni predlog iz stava 5 ovog člana, ne primjenjuju se odredbe o kontroli optužnice, odnosno odredbe o prethodnom ispitivanju optužnog predloga.</p>
<p class="wyq110---naslov-clana"><a name="str_357"></a>Predmet sporazuma o priznanju krivice</p>
<p class="clan"><a name="clan_301"></a>Član 301</p>
<p class="normal">(1) Sporazumom o priznanju krivice okrivljeni u potpunosti 
priznaje krivično djelo za koje se tereti, odnosno priznaje jedno ili više 
krivičnih djela učinjenih u sticaju koja su predmet optužbe, a okrivljeni i 
državni tužilac se saglašavaju o:</p>
<p class="normal">1) visini kazne i drugim krivičnim sankcijama koje će 
okrivljenom biti izrečene u skladu sa odredbama Krivičnog zakonika;</p>
<p class="normal">2) troškovima krivičnog postupka i imovinskopravnom zahtjevu;</p>
<p class="normal">3) odricanju stranaka i branioca od prava na žalbu protiv 
odluke suda donesene na osnovu sporazuma o priznanju krivice kad je sud u 
potpunosti prihvatio sporazum.</p>
<p class="normal">(2) Sporazum o priznanju krivice sadrži i obavezu okrivljenog da 
u određenom roku vrati imovinsku korist stečenu izvršenjem krivičnog djela, kao i 
predmete koji se po Krivičnom zakoniku imaju oduzeti.</p>
<p class="normal">(3) Okrivljeni se sporazumom o priznanju krivice može obavezati 
na ispunjenje obaveza iz člana 272 stav 1 ovog zakonika pod uslovom da je, s 
obzirom na prirodu obaveza, moguće da ih okrivljeni do podnošenja sporazuma o 
priznanju krivice sudu ispuni, odnosno započne sa ispunjavanjem obaveza.</p>
<p class="wyq110---naslov-clana"><a name="str_358"></a>Odlučivanje o sporazumu o priznanju krivice</p>
<p class="clan"><a name="clan_302"></a>Član 302</p>
<p class="normal">(1) O sporazumu o priznanju krivice odlučuje sud koji sporazum 
rješenjem može odbaciti, odbiti ili usvojiti.</p>
<p class="normal">(2) Kad je sporazum o priznanju krivice podnesen prije podizanja optužnice, odnosno podnošenja optužnog predloga ili privatne tužbe, o njemu odlučuje predsjednik vijeća iz člana 24 stav 7 ovog zakonika.</p>
<p class="normal">(3) Kad je sporazum o priznanju krivice podnesen nakon podizanja 
optužnice, odnosno podnošenja optužnog predloga ili privatne tužbe, o njemu odlučuje predsjednik vijeća.</p>
<p class="normal">(4) Predsjednik vijeća će sporazum o priznanju krivice odbaciti 
ako je podnesen po isteku roka iz člana 300 stav 3 ovog zakonika. Protiv rješenja 
o odbacivanju sporazuma o priznanju krivice žalba nije dozvoljena.</p>
<p class="normal">(5) Sud o sporazumu o priznanju krivice odlučuje, bez odlaganja, 
na ročištu kojem prisustvuju državni tužilac, okrivljeni i branilac, a o ročištu 
se obavještavaju oštećeni i njegov punomoćnik.</p>
<p class="normal">(6) Na održavanje ročišta iz stava 5 ovog člana primjenjivaće se 
odredbe čl. 313 do 316 ovog zakonika.</p>
<p class="normal">(7) Sud će rješenjem odbaciti sporazum o priznanju krivice ako 
na ročište nije došao uredno pozvani okrivljeni. Protiv rješenja o odbacivanju 
sporazuma o priznanju krivice žalba nije dozvoljena.</p>
<p class="normal">(8) Sud će rješenjem usvojiti sporazum o priznanju krivice i 
donijeti odluku koja odgovara sadržini sporazuma, ako utvrdi:</p>
<p class="normal">1) da je okrivljeni svjesno i dobrovoljno priznao krivično 
djelo, odnosno krivična djela koja su predmet optužbe, da je priznanje u skladu 
sa dokazima sadržanim u spisima predmeta i da je isključena mogućnost priznanja 
okrivljenog u zabludi;</p>
<p class="normal">2) da je sporazum zaključen u skladu sa članom 301 ovog 
zakonika;</p>
<p class="normal">3) da okrivljeni potpuno razumije posljedice zaključenog 
sporazuma, a naročito da se odriče prava na suđenje i prava na žalbu protiv 
odluke suda donesene na osnovu sporazuma;</p>
<p class="normal">4) da sporazumom nijesu povrijeđena prava oštećenog i</p>
<p class="normal">5) da je sporazum u skladu sa interesima pravičnosti, a 
sankcija odgovara svrsi izricanja krivičnih sankcija.</p>

<p class="normal">(9) Kad nije ispunjen jedan ili više uslova iz stava 8 ovog 
člana, sud će donijeti rješenje kojim se sporazum o priznanju krivice odbija, a 
priznanje okrivljenog dato u sporazumu ne može se koristiti kao dokaz u krivičnom 
postupku. Sporazum i sve spise predmeta koji čine sastavni dio sporazuma uništava predsjednik vijeća, o čemu sačinjava zapisnik.</p>
<p class="normal">(10) Rješenje kojim se sporazum o priznanju krivice usvaja, 
odbacuje ili odbija sud unosi u zapisnik. Protiv rješenja kojim se sporazum o 
priznanju krivice usvaja žalbu može izjaviti oštećeni, a protiv rješenja kojim se 
sporazum odbija državni tužilac i okrivljeni.</p>
<p class="normal">(11) O žalbi iz stava 10 ovog člana odlučuje vijeće iz člana 
24 stav 7 ovog zakonika, u čijem sastavu ne može biti sudija koji je donio 
rješenje iz stava 10 ovog člana.</p>
<p class="wyq110---naslov-clana"><a name="str_359"></a>Presuda donesena na osnovu sporazuma o priznanju krivice</p>
<p class="clan"><a name="clan_303"></a>Član 303</p>
<p class="normal">(1) Kad rješenje o usvajanju sporazuma o priznanju krivice 
postane pravosnažno sud, bez odlaganja, a najkasnije u roku od tri 
dana, donosi presudu kojom se optuženi oglašava krivim u skladu sa usvojenim 
sporazumom.</p>
<p class="normal">(2) Protiv presude iz stava 1 ovog člana dozvoljena je žalba 
samo u slučaju kad presuda nije u skladu sa zaključenim sporazumom.</p>
<p class="wyq040---podglava-kurziv-bold"><a name="str_360"></a>V. GLAVNI PRETRES I PRESUDA</p>
<p class="wyq060---pododeljak"><a name="str_361"></a>Glava XXI</p>
<p class="wyq060---pododeljak">PRIPREME ZA GLAVNI PRETRES</p>
<p class="wyq110---naslov-clana"><a name="str_362"></a>Određivanje vremena glavnog pretresa</p>
<p class="clan"><a name="clan_304"></a>Član 304</p>
<p class="normal">(1) Predsjednik vijeća naredbom određuje dan, čas i mjesto 
glavnog pretresa.</p>
<p class="normal">(2) Predsjednik vijeća će odrediti glavni pretres najkasnije u 
roku od dva mjeseca nakon potvrđivanja optužnice. Ako u ovom roku ne odredi 
glavni pretres, predsjednik vijeća će obavijestiti predsjednika suda o razlozima 
zbog kojih glavni pretres nije određen. Predsjednik suda će, po potrebi, 
preduzeti mjere da se glavni pretres odredi.</p>
<p class="normal">(3) Ako predsjednik vijeća utvrdi da se u spisima nalaze 
zapisnici ili obavještenja iz člana 211 ovog zakonika, donijeće rješenje o njihovom 
izdvajanju prije određivanja glavnog pretresa i po pravosnažnosti rješenja 
izdvojiće ih u poseban omot i predati sudiji za istragu radi čuvanja odvojeno od 
ostalih spisa.</p>
<p class="wyq110---naslov-clana"><a name="str_363"></a>Pripremno ročište za glavni pretres</p>
<p class="clan"><a name="clan_305"></a>Član 305</p>
<p class="normal">(1) Ako smatra da je potrebno radi utvrđivanja budućeg toka 
glavnog pretresa i planiranja koji će se dokazi, na koji način i u kojem vremenu 
izvesti na glavnom pretresu, predsjednik vijeća će u roku iz člana 304 stav 2 
ovog zakonika pozvati na pripremno ročište stranke, branioca, oštećenog, 
punomoćnika oštećenog, a po potrebi vještaka i druga lica.</p>
<p class="normal">(2) Na ročištu iz stava 1 ovog člana, koje se održava bez 
prisustva javnosti i o čijem se održavanju sastavlja zapisnik koji potpisuju 
stranke i ostala prisutna lica, predsjednik vijeća će prisutne upoznati sa 
planiranim tokom glavnog pretresa i od njih zatražiti da se izjasne o tome, kao i 
da iznesu svoje dokazne predloge, a naročito da se izjasne o tome da li su u 
mogućnosti da se u određenim danima i u određenom vremenu, planiranom od strane 
predsjednika vijeća, odazovu pozivu suda i prisustvuju glavnom pretresu.</p>
<p class="normal">(3) Stranke se na ročištu iz stava 1 ovog člana posebno 
upozoravaju da sve dokazne predloge, po pravilu, moraju iznijeti na pripremnom 
ročištu, a da će biti dužne da, ako na glavnom pretresu iznesu nove dokazne 
predloge, detaljno obrazlože zašto ih nijesu iznijeli na pripremnom ročištu, kao 
i da će sud odbiti te predloge ako stranke ne učine izvjesnim da u vrijeme 
održavanja pripremnog ročišta nijesu znale ili nijesu mogle znati za određene 
dokaze ili činjenice koje je potrebno dokazivati.</p>
<p class="normal">(4) Lica iz stava 1 ovog člana se na pripremnom ročištu mogu 
usmeno obavijestiti o vremenu održavanja jednog ili više planiranih ročišta 
održavanja glavnog pretresa, što se unosi u zapisnik i smatra se da su na taj 
način ta lica uredno pozvana na glavni pretres.</p>
<p class="normal">(5) Ako je održano pripremno ročište, rok iz člana 304 stav 2 
ovog zakonika počinje da teče nakon što je pripremno ročište završeno.</p>
<p class="wyq110---naslov-clana"><a name="str_364"></a>Mjesto održavanja glavnog pretresa</p>
<p class="clan"><a name="clan_306"></a>Član 306</p>
<p class="normal">(1) Glavni pretres se održava u sjedištu suda i u sudskoj 
zgradi.</p>
<p class="normal">(2) Ako su u pojedinim slučajevima prostorije u sudskoj zgradi 
nepodesne za održavanje glavnog pretresa, predsjednik suda može odrediti da se 
pretres održi u drugoj zgradi.</p>
<p class="normal">(3) Glavni pretres može se održati i u drugom mjestu na 
području nadležnog suda, ako to, na obrazloženi predlog predsjednika suda, 
dozvoli predsjednik višeg suda.</p>
<p class="wyq110---naslov-clana"><a name="str_365"></a>Pozivanje na glavni pretres</p>
<p class="clan"><a name="clan_307"></a>Član 307</p>
<p class="normal">(1) Na glavni pretres pozvaće se optuženi i njegov branilac, 
tužilac i oštećeni i njihovi zakonski zastupnici i punomoćnici, kao i tumač. Na 
glavni pretres pozvaće se predloženi svjedoci i vještaci osim onih za koje 
predsjednik vijeća smatra da njihovo saslušavanje na glavnom pretresu nije 
potrebno.</p>
<p class="normal">(2) U pogledu sadržine poziva za optuženog i svjedoke 
primijeniće se odredbe člana 112 stav 1 i člana 164 stav 2 ovog zakonika. Kad 
odbrana nije obavezna, optuženi će se u pozivu poučiti da ima pravo da uzme 
branioca, ali da glavni pretres neće morati da se odloži zbog toga što branilac 
nije došao na glavni pretres ili što je optuženi uzeo branioca tek na glavnom 
pretresu.</p>
<p class="normal">(3) Poziv optuženom mora se dostaviti tako da između 
dostavljanja poziva i dana glavnog pretresa ostane dovoljno vremena za pripremanje 
odbrane, a najmanje osam dana. Na predlog optuženog, odnosno tužioca, a po 
pristanku optuženog, ovaj rok se može skratiti.</p>
<p class="normal">(4) Oštećenog koji se ne poziva kao svjedok sud će u pozivu 
obavijestiti da će se glavni pretres održati i bez njega, a da će se njegova 
izjava o imovinskopravnom zahtjevu pročitati. Oštećeni će se upozoriti na to da 
će se, ako ne dođe, smatrati da nije voljan da nastavi gonjenje, ako državni 
tužilac odustane od optužbe.</p>
<p class="normal">(5) Oštećeni kao tužilac i privatni tužilac upozoriće se u 
pozivu da će se, ako na glavni pretres ne dođu, niti pošalju punomoćnika, 
smatrati da su odustali od optužbe.</p>
<p class="normal">(6) Optuženi, svjedok i vještak upozoriće se u pozivu na 
posljedice nedolaska na glavni pretres iz čl. 324 i 327 ovog zakonika.</p>
<p class="wyq110---naslov-clana"><a name="str_366"></a>Pribavljanje novih dokaza</p>
<p class="clan"><a name="clan_308"></a>Član 308</p>
<p class="normal">(1) Stranke i oštećeni mogu i poslije zakazivanja glavnog 
pretresa zahtijevati da se na glavni pretres pozovu novi svjedoci ili vještaci 
ili pribave drugi novi dokazi. U svom obrazloženom zahtjevu stranke moraju 
označiti koje bi se činjenice imale dokazati i kojim od predloženih dokaza.</p>
<p class="normal">(2) Predsjednik vijeća može, i bez predloga stranaka, narediti 
pribavljanje novih dokaza za glavni pretres.</p>
<p class="normal">(3) O odluci kojom se naređuje pribavljanje novih dokaza 
obavijestiće se stranke prije početka glavnog pretresa.</p>
<p class="wyq110---naslov-clana"><a name="str_367"></a>Određivanje dopunskih sudija</p>
<p class="clan"><a name="clan_309"></a>Član 309</p>
<p class="normal">Ako je u izgledu da će glavni pretres duže trajati, 
predsjednik vijeća može zatražiti od predsjednika suda da odredi jednog ili 
dvoje sudija da prisustvuju glavnom pretresu, kako bi zamijenili članove vijeća 
u slučaju njihove spriječenosti.</p>
<p class="wyq110---naslov-clana"><a name="str_368"></a>Saslušanje svjedoka i vještaka van glavnog pretresa</p>
<p class="clan"><a name="clan_310"></a>Član 310</p>
<p class="normal">(1) Ako se sazna da neki svjedok ili vještak koji je pozvan na 
glavni pretres, a još nije saslušan, neće moći da dođe na glavni pretres zbog 
dugotrajne bolesti ili zbog drugih smetnji, može se saslušati u mjestu gdje se 
nalazi.</p>
<p class="normal">(2) Svjedoka, odnosno vještaka saslušaće i po potrebi uzeti 
zakletvu predsjednik vijeća ili sudija-član vijeća ili će se njegovo saslušanje 
obaviti preko sudije za istragu suda na čijem se području svjedok, odnosno 
vještak nalazi.</p>
<p class="normal">(3) O vremenu i mjestu saslušanja obavijestiće se stranke i 
oštećeni, ako je s obzirom na hitnost postupka to moguće. Ako je optuženi u 
pritvoru, o potrebi njegovog prisustvovanja saslušanju odlučuje predsjednik vijeća. 
Kad stranke i oštećeni prisustvuju saslušanju imaju prava iz člana 282 stav 7 
ovog zakonika.</p>
<p class="wyq110---naslov-clana"><a name="str_369"></a>Odlaganje glavnog pretresa</p>
<p class="clan"><a name="clan_311"></a>Član 311</p>
<p class="normal">Predsjednik vijeća može naredbom, iz važnih razloga, na 
predlog stranaka i branioca ili po službenoj dužnosti, odložiti dan glavnog 
pretresa, najduže do 15 dana. O odlaganju će se odmah obavijestiti sva pozvana 
lica.</p>
<p class="wyq110---naslov-clana"><a name="str_370"></a>Odustanak od optužnice prije početka glavnog pretresa</p>
<p class="clan"><a name="clan_312"></a>Član 312</p>
<p class="normal">(1) Ako državni tužilac odustane od optužnice prije nego što 
glavni pretres počne, predsjednik vijeća će o tome obavijestiti sva lica koja su 
bila pozvana na glavni pretres. Oštećeni će se posebno upozoriti na njegovo pravo 
da može nastaviti gonjenje u skladu sa čl. 59 i 61 ovog zakonika.</p>
<p class="normal">(2) Ako oštećeni ne nastavi gonjenje, predsjednik vijeća će 
rješenjem obustaviti krivični postupak i rješenje dostaviti strankama i oštećenom.</p>
<p class="normal">(3) Ako je od optužnice prije započinjanja glavnog pretresa 
odustao oštećeni kao tužilac, predsjednik vijeća će rješenjem obustaviti krivični 
postupak i rješenje dostaviti strankama i braniocu.</p>
<p class="wyq060---pododeljak"><a name="str_371"></a>Glava XXII</p>
<p class="wyq060---pododeljak">GLAVNI PRETRES</p>
<p class="wyq100---naslov-grupe-clanova-kurziv"><a name="str_372"></a>1. JAVNOST GLAVNOG PRETRESA</p>
<p class="wyq110---naslov-clana"><a name="str_373"></a>Opšta javnost</p>
<p class="clan"><a name="clan_313"></a>Član 313</p>
<p class="normal">(1) Glavni pretres je javan.</p>
<p class="normal">(2) Glavnom pretresu mogu prisustvovati punoljetna lica.</p>
<p class="normal">(3) Lica koja prisustvuju glavnom pretresu ne smiju nositi 
oružje ili opasno oruđe, osim čuvara okrivljenog koji može biti naoružan.</p>
<p class="wyq110---naslov-clana"><a name="str_374"></a>Isključenje javnosti</p>
<p class="clan"><a name="clan_314"></a>Član 314</p>
<p class="normal">Od otvaranja zasijedanja do završetka glavnog pretresa vijeće 
može, u svako doba, po službenoj dužnosti ili po predlogu stranaka, ali uvijek 
po njihovom saslušanju, isključiti javnost za cio glavni pretres ili jedan njegov 
dio, ako je to potrebno radi čuvanja tajne, čuvanja javnog reda, zaštite morala, 
zaštite interesa maloljetnog lica ili zaštite ličnog ili porodičnog života 
okrivljenog ili oštećenog.</p>
<p class="wyq110---naslov-clana"><a name="str_375"></a>Ograničena javnost</p>
<p class="clan"><a name="clan_315"></a>Član 315</p>
<p class="normal">(1) Isključenje javnosti ne odnosi se na stranke, oštećenog, 
njihove zastupnike, punomoćnike i branioca.</p>
<p class="normal">(2) Vijeće može dozvoliti da glavnom pretresu na kojem je 

javnost isključena prisustvuju pojedina službena lica i naučni radnici, a na 
zahtjev optuženog, može to dozvoliti i njegovom bračnom drugu i njegovim bliskim 
srodnicima i licu sa kojim živi u vanbračnoj zajednici.</p>
<p class="normal">(3) Predsjednik vijeća će upozoriti lica koja prisustvuju 
glavnom pretresu na kojem je javnost isključena da su dužna da kao tajnu čuvaju 
sve što su na pretresu saznala i ukazaće im da odavanje tajne predstavlja krivično 
djelo.</p>
<p class="wyq110---naslov-clana"><a name="str_376"></a>Rješenje o isključenju javnosti</p>
<p class="clan"><a name="clan_316"></a>Član 316</p>
<p class="normal">(1) Odluku o isključenju javnosti donosi vijeće rješenjem, koje 
mora biti obrazloženo i javno objavljeno.</p>
<p class="normal">(2) Rješenje o isključenju javnosti može se pobijati samo u žalbi 
na presudu.</p>
<p class="wyq100---naslov-grupe-clanova-kurziv"><a name="str_377"></a>2. RUKOVOĐENjE GLAVNIM PRETRESOM</p>
<p class="wyq110---naslov-clana"><a name="str_378"></a>Obaveznost prisustva na glavnom pretresu</p>
<p class="clan"><a name="clan_317"></a>Član 317</p>
<p class="normal">(1) Predsjednik, članovi vijeća, zapisničar i sudije određene 
u skladu sa članom 309 ovog zakonika moraju neprekidno biti na glavnom pretresu.</p>
<p class="normal">(2) Dužnost je predsjednika vijeća da utvrdi da li je vijeće 
sastavljeno u skladu sa ovim zakonikom i da li postoje razlozi zbog kojih se 
članovi vijeća i zapisničar moraju izuzeti u smislu člana 38 tač. 1 do 5 i člana 
43 stav 1 ovog zakonika.</p>
<p class="wyq110---naslov-clana"><a name="str_379"></a>Rukovođenje glavnim pretresom</p>
<p class="clan"><a name="clan_318"></a>Član 318</p>
<p class="normal">(1) Predsjednik vijeća rukovodi glavnim pretresom, saslušava 
optuženog, svjedoke i vještake i daje riječ članovima vijeća, strankama, 
oštećenom, zakonskim zastupnicima, punomoćnicima, braniocu i vještacima.</p>
<p class="normal">(2) Stranke imaju pravo prigovora u toku izvođenja dokaza.</p>
<p class="normal">(3) Predsjednik vijeća odlučuje o predlozima i prigovorima 
stranaka, ako o njima ne odlučuje vijeće.</p>
<p class="normal">(4) O predlogu o kojem ne postoji saglasnost stranaka i o 
saglasnim predlozima stranaka koje predsjednik ne usvoji odlučuje vijeće. 
Vijeće, takođe, odlučuje o prigovoru protiv mjera predsjednika vijeća koje se 
odnose na rukovođenje glavnim pretresom.</p>
<p class="normal">(5) Rješenje vijeća se objavljuje i sa kratkim obrazloženjem 
unosi u zapisnik o glavnom pretresu.</p>
<p class="normal">(6) Dužnost je predsjednika vijeća da se stara za svestrano 
pretresanje predmeta, utvrđivanje istine i otklanjanje svega što odugovlači 
postupak, a ne služi razjašnjenju stvari.</p>
<p class="wyq110---naslov-clana"><a name="str_380"></a>Određivanje redosljeda kojim se izvode radnje glavnog pretresa</p>
<p class="clan"><a name="clan_319"></a>Član 319</p>
<p class="normal">Glavni pretres teče redom koji je određen u ovom zakoniku, ali 
vijeće može odrediti da se odstupi od redovnog toka raspravljanja zbog posebnih 
okolnosti, a naročito zbog broja optuženih, broja krivičnih djela i obima 
dokaznog materijala.</p>
<p class="wyq110---naslov-clana"><a name="str_381"></a>Čuvanje ugleda suda i učesnika u postupku</p>
<p class="clan"><a name="clan_320"></a>Član 320</p>
<p class="normal">(1) Sud je dužan da svoj ugled, ugled stranaka i drugih 
učesnika postupka zaštiti od uvrede, prijetnje i svakog drugog napada.</p>
<p class="normal">(2) Dužnost je predsjednika vijeća da se stara o održavanju 
reda u sudnici. On može odrediti pretresanje lica koja prisustvuju glavnom 
pretresu, a odmah poslije otvaranja zasijedanja upozoriti prisutna lica da se 
pristojno ponašaju i ne ometaju rad suda.</p>
<p class="normal">(3) Vijeće može narediti da se sa zasijedanja udalje sva lica 
koja kao slušaoci prisustvuju glavnom pretresu, ako se mjerama za održavanje reda 
predviđenim u ovom zakoniku ne bi moglo obezbijediti neometano održavanje glavnog 
pretresa.</p>
<p class="normal">(4) Audio i audiovizuelna sredstva ne mogu se unositi u 
sudnicu, osim kad za pojedini glavni pretres to odobri predsjednik Vrhovnog 
suda. Ako je snimanje na glavnom pretresu odobreno, vijeće može iz opravdanih 
razloga odlučiti da se pojedini dijelovi glavnog pretresa ne snimaju.</p>
<p class="wyq110---naslov-clana"><a name="str_382"></a>Održavanje reda i kažnjavanje zbog nepoštovanja reda i procesne 
discipline</p>
<p class="clan"><a name="clan_321"></a>Član 321</p>
<p class="normal">(1) Ako optuženi, branilac, oštećeni, zakonski zastupnik, 
punomoćnik, svjedok, vještak, tumač ili drugo lice koje prisustvuje glavnom 
pretresu ometa red, vrijeđa sud, stranke ili druge učesnike u postupku ili ne 
poštuje naređenja predsjednika vijeća za održavanje reda, predsjednik vijeća će ga 
opomenuti. Ako opomena bude bezuspješna, vijeće može narediti da se optuženi 
udalji iz sudnice, a ostala lica može udaljiti i kazniti novčanom kaznom do 1.000 
€.</p>
<p class="normal">(2) Po odluci vijeća, optuženi može biti udaljen iz sudnice za 
određeno vrijeme, a ako je već saslušan na glavnom pretresu, onda i za vrijeme 
dok traje dokazni postupak. Prije završetka dokaznog postupka predsjednik vijeća 
će pozvati optuženog i obavijestiti ga o toku glavnog pretresa. Ako bi optuženi 
nastavio da narušava red i da vrijeđa dostojanstvo suda, vijeće ga može ponovo 
udaljiti sa zasijedanja. U tom slučaju, glavni pretres će se završiti bez 
prisustva optuženog, a presudu će mu saopštiti predsjednik ili sudija-član 
vijeća, u prisustvu zapisničara.</p>
<p class="normal">(3) Braniocu ili punomoćniku koji poslije kazne nastavi da 
narušava red, vijeće može uskratiti dalju odbranu, odnosno zastupanje na glavnom 
pretresu i u tom slučaju stranka će se pozvati da uzme drugog branioca, odnosno 
punomoćnika. Ako optuženi koji nije saslušan to nije u mogućnosti da učini, 
odnosno ako u slučaju obavezne odbrane sud nije u mogućnosti da bez štete za 
odbranu postavi novog branioca, glavni pretres će se prekinuti ili odložiti, a 
braniocu će se naložiti plaćanje troškova koji su nastali zbog prekida ili 
odlaganja glavnog pretresa. Ako privatni tužilac ili oštećeni kao tužilac ne uzmu 
drugog punomoćnika, vijeće može odlučiti da glavni pretres nastavi bez 
punomoćnika, ako nađe da njegovo odsustvo ne bi bilo štetno za interese 
zastupanog. Rješenje o tome, sa obrazloženjem, unosi se u zapisnik o glavnom 
pretresu. Protiv ovog rješenja posebna žalba nije dozvoljena.</p>
<p class="normal">(4) Ako sud udalji iz sudnice oštećenog kao tužioca ili 
privatnog tužioca ili njihovog zakonskog zastupnika, glavni pretres će se 
nastaviti i u njihovoj odsutnosti, ali će ih sud upozoriti da mogu uzeti 
punomoćnika.</p>
<p class="normal">(5) Ako državni tužilac ili lice koje ga zamjenjuje narušava 
red, o tome će predsjednik vijeća obavijestiti nadležnog državnog tužioca, a 
može i prekinuti glavni pretres i od nadležnog državnog tužioca zatražiti da 
odredi drugo lice da zastupa optužnicu.</p>
<p class="normal">(6) Kad advokata koji narušava red sud kazni, obavijestiće o 
tome Advokatsku komoru.</p>
<p class="normal">(7) Protiv rješenja o kazni dozvoljena je žalba. Vijeće može ovo 
rješenje da opozove.</p>
<p class="normal">(8) Protiv drugih odluka koje se odnose na održavanje reda i 
upravljanje glavnim pretresom žalba nije dozvoljena.</p>
<p class="wyq100---naslov-grupe-clanova-kurziv"><a name="str_383"></a>3. PRETPOSTAVKE ZA ODRŽAVANjE GLAVNOG PRETRESA</p>
<p class="wyq110---naslov-clana"><a name="str_384"></a>Otvaranje zasijedanja</p>
<p class="clan"><a name="clan_322"></a>Član 322</p>
<p class="normal">Predsjednik vijeća otvara zasijedanje i objavljuje predmet 
glavnog pretresa i sastav vijeća, nakon čega utvrđuje da li su došla sva pozvana 
lica, a ako nijesu došla provjerava da li su im pozivi uručeni i da li su svoj 
izostanak opravdala.</p>
<p class="wyq110---naslov-clana"><a name="str_385"></a>Nedolazak tužioca na glavni pretres</p>
<p class="clan"><a name="clan_323"></a>Član 323</p>
<p class="normal">(1) Ako na glavni pretres, koji je zakazan na osnovu optužnice 
državnog tužioca, ne dođe državni tužilac ili lice koje ga zamjenjuje, održavanje 
glavnog pretresa će se odložiti. Predsjednik vijeća će o tome obavijestiti 
državnog tužioca.</p>
<p class="normal">(2) Ako na glavni pretres ne dođe oštećeni kao tužilac ili 
privatni tužilac, odnosno njihov punomoćnik iako su uredno pozvani, vijeće će 
rješenjem obustaviti postupak.</p>
<p class="wyq110---naslov-clana"><a name="str_386"></a>Nedolazak optuženog na glavni pretres i suđenje u odsustvu</p>
<p class="clan"><a name="clan_324"></a>Član 324</p>
<p class="normal">(1) Ako je optuženi uredno pozvan, a ne dođe na glavni pretres 
niti svoj izostanak opravda, vijeće će narediti da se prinudno dovede. Ako se 
dovođenje ne bi moglo odmah izvršiti, sud će odlučiti da se održavanje glavnog 
pretresa odloži i narediti da se optuženi na naredni pretres prinudno dovede. 
Ako do privođenja optuženi opravda izostanak, predsjednik vijeća će opozvati 
naredbu o prinudnom dovođenju.</p>
<p class="normal">(2) Optuženom se može suditi u odsustvu samo ako je u bjekstvu 
ili na drugi način nije dostižan državnim organima, a postoje naročito važni 
razlozi da mu se sudi iako je odsutan.</p>
<p class="normal">(3) Rješenje o suđenju u odsustvu optuženog donosi vijeće na 
predlog državnog tužioca. Žalba ne zadržava izvršenje rješenja.</p>
<p class="wyq110---naslov-clana"><a name="str_387"></a>Nedolazak branioca</p>
<p class="clan"><a name="clan_325"></a>Član 325</p>
<p class="normal">(1) Ako na glavni pretres ne dođe branilac koji je uredno 
pozvan, a ne obavijesti sud o razlogu spriječenosti čim je za ovaj razlog saznao 
ili ako branilac, bez odobrenja, napusti glavni pretres, optuženi će se pozvati 
da odmah uzme drugog branioca. Ako optuženi to ne učini, vijeće može odlučiti da 
se glavni pretres održi i bez prisustva branioca, ako se optuženi sa tim 
saglasi. Ako u slučaju obavezne odbrane ne postoji mogućnost da optuženi odmah 
uzme drugog branioca, odnosno da ga sud postavi bez štete za odbranu, glavni 
pretres će se odložiti.</p>
<p class="normal">(2) U slučaju iz stava 1 ovog člana, branilac je dužan da bez odlaganja dostavi sudu dokaz o spriječenosti da dođe na glavni pretres.</p>
<p class="normal">(3) Pod opravdanom spriječenošću branioca da dođe na glavni pretres u smislu stava 1 ovog člana, ne može se smatrati spriječenost koja traje duže vrijeme niti zauzetost branioca u drugom sudskom predmetu. U tim slučajevima branilac je dužan da obezbijedi zamjenu iz reda advokata.</p>
<p class="normal">(4) Uredno pozvanog branioca čiji je neopravdani nedolazak 
 doveo do odlaganja glavnog pretresa vijeće će kazniti novčanom kaznom do 1.000 € 
 i obavezati da plati troškove odlaganja glavnog pretresa. Rješenje o tome sa 
kratkim obrazloženjem unosi se u zapisnik o glavnom pretresu.</p>
<p class="wyq110---naslov-clana"><a name="str_388"></a>Održavanje glavnog pretresa u očekivanju donošenja presude kojom 
se optužba odbija</p>
<p class="clan"><a name="clan_326"></a>Član 326</p>
<p class="normal">Ako postoje uslovi za odlaganje glavnog pretresa zbog nedolaska 
optuženog, odnosno branioca iz člana 324 stav 1 i člana 325 stav 1 ovog 
zakonika, vijeće može odlučiti da se glavni pretres održi, ako bi se prema 
dokazima koji se nalaze u spisima očigledno morala donijeti presuda kojom se 
optužba odbija ili rješenje iz člana 367 ovog zakonika.</p>
<p class="wyq110---naslov-clana"><a name="str_389"></a>Nedolazak svjedoka i vještaka</p>
<p class="clan"><a name="clan_327"></a>Član 327</p>
<p class="normal">(1) Ako svjedok ili vještak, i pored urednog poziva, 
neopravdano izostane, vijeće može narediti da se odmah prinudno dovede.</p>
<p class="normal">(2) Glavni pretres može početi i bez prisustva pozvanog 
svjedoka ili vještaka i u tom slučaju vijeće će u toku glavnog pretresa odlučiti 
da li usljed odsustva svjedoka ili vještaka glavni pretres treba prekinuti ili 
odložiti.</p>
<p class="normal">(3) Svjedoka ili vještaka koji je uredno pozvan, a izostanak 
nije opravdao, vijeće može kazniti novčanom kaznom do 1.000 €, a može narediti 
da se na novi glavni pretres prinudno dovede. Vijeće može, u opravdanom slučaju, 
opozvati odluku o kazni.</p>
<p class="wyq100---naslov-grupe-clanova-kurziv"><a name="str_390"></a>4. ODLAGANjE I PREKIDANjE GLAVNOG PRETRESA</p>
<p class="wyq110---naslov-clana"><a name="str_391"></a>Odlaganje</p>
<p class="clan"><a name="clan_328"></a>Član 328</p>
<p class="normal">(1) Pored slučajeva iz čl. 311, člana 324 stav 1 i člana 325 
stav 1 ovog zakonika, glavni pretres će se odložiti rješenjem vijeća ako treba 
pribaviti nove dokaze ili ako se u toku glavnog pretresa utvrdi da je kod 
optuženog poslije učinjenog krivičnog djela nastupila privremena duševna 
poremećenost ili ako postoje druge smetnje da se glavni pretres uspješno 
sprovede.</p>
<p class="normal">(2) Rješenjem kojim se odlaže glavni pretres odrediće se, po 
pravilu, dan i čas kad će se glavni pretres nastaviti.</p>
<p class="normal">(3) Rješenjem iz stava 2 ovog člana vijeće može odrediti da se 
prikupe dokazi koji bi u međuvremenu mogli da se izgube.</p>
<p class="normal">(4) Protiv rješenja iz stava 2 ovog člana nije dozvoljena žalba.</p>
<p class="wyq110---naslov-clana"><a name="str_392"></a>Održavanje odloženog glavnog pretresa</p>
<p class="clan"><a name="clan_329"></a>Član 329</p>
<p class="normal">(1) Glavni pretres koji je odložen mora iznova početi, ako se 
izmijenio sastav vijeća.</p>
<p class="normal">(2) Nakon saslušanja stranaka u slučaju iz stava 1 ovog člana, 
vijeće može odlučiti da se svjedoci i vještaci ne saslušavaju ponovo i da se ne 
preduzima novi uviđaj. U tom slučaju, pročitaće se iskazi svjedoka i vještaka 
dati na ranijem glavnom pretresu kao i zapisnik o uviđaju.</p>
<p class="normal">(3) Ako se glavni pretres koji je bio odložen drži pred istim 
vijećem, on će se nastaviti, a predsjednik vijeća će ukratko iznijeti tok 
ranijeg glavnog pretresa, ali i u ovom slučaju vijeće može odrediti da glavni 
pretres počne iznova.</p>
<p class="normal">(4) Ako se 
glavni pretres održava pred drugim predsjednikom vijeća, glavni pretres mora 
iznova početi i svi dokazi se moraju ponovo izvesti.</p>
<p class="wyq110---naslov-clana"><a name="str_393"></a>Prekid glavnog pretresa</p>
<p class="clan"><a name="clan_330"></a>Član 330</p>
<p class="normal">(1) Osim slučajeva posebno propisanih ovim zakonikom, 
predsjednik vijeća može prekinuti glavni pretres zbog odmora ili isteka radnog 
vremena, pribavljanja određenih dokaza u kratkom vremenu ili pripremanja optužbe 
ili odbrane.</p>
<p class="normal">(2) Prekinuti glavni pretres nastavlja se pred istim vijećem.</p>
<p class="normal">(3) Ako se glavni pretres ne može nastaviti pred istim vijećem 
ili ako je prekid glavnog pretresa trajao duže od osam dana, postupiće se po 
odredbama člana 329 ovog zakonika.</p>
<p class="wyq100---naslov-grupe-clanova-kurziv"><a name="str_394"></a>5. ZAPISNIK O GLAVNOM PRETRESU</p>
<p class="wyq110---naslov-clana"><a name="str_395"></a>Način vođenja zapisnika</p>
<p class="clan"><a name="clan_331"></a>Član 331</p>
<p class="normal">(1) O glavnom pretresu vodi se zapisnik u koji se, u bitnom, 
unosi sadržaj rada i cio tok glavnog pretresa.</p>
<p class="normal">(2) Predsjednik vijeća može narediti da se cio tok glavnog 
pretresa ili pojedini njegovi djelovi bilježe stenografski. Stenografske zabilješke 
će se u roku od 48 časova prepisati, pregledati i priključiti zapisniku.</p>
<p class="normal">(3) Na audio ili audiovizuelno snimanje toka glavnog pretresa 
primjenjuju se odredbe člana 212 ovog zakonika.</p>
<p class="normal">(4) Predsjednik vijeća može, po predlogu stranke ili po 
službenoj dužnosti, narediti da se u zapisnik doslovno unesu izjave koje smatra 
naročito važnim.</p>
<p class="normal">(5) Ako je potrebno, a naročito ako se u zapisnik doslovno 
unose izjave nekog lica, predsjednik vijeća može narediti da se taj dio 
zapisnika odmah pročita, a pročitaće se i u slučaju kad to zahtijeva stranka, 
branilac ili lice čija se izjava unosi u zapisnik.</p>
<p class="wyq110---naslov-clana"><a name="str_396"></a>Ispravke zapisnika i uvid u zapisnik</p>
<p class="clan"><a name="clan_332"></a>Član 332</p>
<p class="normal">(1) Zapisnik mora biti završen sa zaključenjem zasijedanja. 
Zapisnik potpisuju predsjednik vijeća i zapisničar.</p>
<p class="normal">(2) Stranke, branilac i saslušana lica imaju pravo da 
pregledaju završeni zapisnik i njegove priloge, da stave primjedbe u pogledu 
sadržine i da traže ispravku zapisnika. Stranke i branilac imaju pravo da 
poslije završenog zasijedanja u štampanom ili elektronskom obliku dobiju kopiju 
zapisnika, ako to zahtijevaju.</p>
<p class="normal">(3) Ispravke pogrešno upisanih imena, brojeva i drugih 
očiglednih grešaka u pisanju može narediti predsjednik vijeća po predlogu 
stranaka ili saslušanog lica ili po službenoj dužnosti. Druge ispravke i dopune 
zapisnika može narediti samo vijeće.</p>
<p class="normal">(4) Primjedbe i predlozi stranaka u vezi zapisnika, kao i 
ispravke i dopune zapisnika, moraju se unijeti u nastavku završenog zapisnika. U 
nastavku zapisnika unijeće se i razlozi zbog kojih pojedini predlozi i primjedbe 
nijesu usvojeni. Predsjednik vijeća i zapisničar potpisuju i nastavak zapisnika.</p>
<p class="wyq110---naslov-clana"><a name="str_397"></a>Sadržaj zapisnika</p>
<p class="clan"><a name="clan_333"></a>Član 333</p>
<p class="normal">(1) U uvodu zapisnika mora se naznačiti sud pred kojim se 
održava glavni pretres, mjesto i vrijeme zasijedanja, ime i prezime predsjednika 
vijeća, članova vijeća i zapisničara, tužioca, optuženog i branioca, oštećenog i 
njegovog zakonskog zastupnika ili punomoćnika, tumača, krivično djelo koje je 
predmet pretresanja, kao i da li je glavni pretres javan ili je javnost 
isključena.</p>
<p class="normal">(2) Zapisnik mora naročito da sadrži podatke o tome koja je 
optužnica na glavnom pretresu pročitana, odnosno usmeno izložena i da li je 
tužilac izmijenio optužbu, koje su predloge podnijele stranke i koje je odluke 
donio predsjednik vijeća ili vijeće, koji su dokazi izvedeni, da li su pročitani 
drugi zapisnici i druga pismena, da li su reprodukovani zvučni ili drugi snimci 
i koje su primjedbe iznijele stranke u pogledu pročitanih zapisnika, pismena ili 
reprodukovanih snimaka. Ako je na glavnom pretresu isključena javnost, u zapisnik 
se mora naznačiti da je predsjednik vijeća upozorio prisutne na posljedice 
neovlašćenog otkrivanja tajne ili drugog podatka za koji su saznali na glavnom 
pretresu, a zbog kojih je isključena javnost sa glavnog pretresa.</p>
<p class="normal">(3) Iskazi optuženog, svjedoka i vještaka unose se u zapisnik 
tako da se prikaže njihova bitna sadržina. Ovi iskazi unose se u zapisnik samo 
ukoliko sadrže odstupanje ili dopunu njihovih ranijih iskaza. Na zahtjev stranke, 
a nakon saslušanja ovih lica, predsjednik vijeća narediće da se djelimično ili u 
cjelini pročita zapisnik o njihovom ranijem iskazu.</p>
<p class="normal">(4) Na zahtjev stranke, u zapisnik će se unijeti i pitanje, 
odnosno odgovor koji je vijeće odbilo kao nedozvoljen.</p>
<p class="wyq110---naslov-clana"><a name="str_398"></a>Izreka presude</p>
<p class="clan"><a name="clan_334"></a>Član 334</p>
<p class="normal">(1) U zapisnik o glavnom pretresu unosi se potpuna izreka 
presude iz člana 379 st. 3, 4 i 5 ovog zakonika, uz naznačenje da li je presuda 
javno objavljena. Izreka presude sadržana u zapisniku o glavnom pretresu 
predstavlja izvornik.</p>
<p class="normal">(2) Ako je doneseno rješenje o pritvoru iz člana 376 ovog 
zakonika i to rješenje se mora unijeti u zapisnik o glavnom pretresu.</p>
<p class="wyq100---naslov-grupe-clanova-kurziv"><a name="str_399"></a>6. POČETAK GLAVNOG PRETRESA I SASLUŠANjE OPTUŽENOG</p>
<p class="wyq110---naslov-clana"><a name="str_400"></a>Ulazak sudije, odnosno vijeća u sudnicu</p>
<p class="clan"><a name="clan_335"></a>Član 335</p>
<p class="normal">(1) Prilikom ulaska sudije ili vijeća u sudnicu i prilikom 
njihovog izlaska iz sudnice, svi prisutni, na poziv ovlašćenog lica, treba da 
ustanu.</p>
<p class="normal">(2) Stranke i drugi učesnici u postupku dužni su da ustanu kad 
se obraćaju sudu, osim ako za to postoje opravdane prepreke ili ako je saslušanje 
uređeno na drugi način.</p>
<p class="wyq110---naslov-clana"><a name="str_401"></a>Utvrđivanje identiteta optuženog i davanje uputstava</p>
<p class="clan"><a name="clan_336"></a>Član 336</p>
<p class="normal">(1) Kad predsjednik vijeća utvrdi da su na glavni pretres 
došla sva pozvana lica ili kad vijeće odluči da se glavni pretres održi u 
odsustvu nekog od pozvanih lica ili ostavi da o tim pitanjima kasnije odluči, 
pozvaće optuženog i od njega uzeti podatke iz člana 100 stav 1 ovog zakonika da 
bi utvrdio njegov identitet.</p>
<p class="normal">(2) Nakon što identitet optuženog bude utvrđen, predsjednik 
vijeća uputiće svjedoke i vještake na mjesto koje je za njih određeno, gdje će 
sačekati da budu pozvani radi saslušanja. U slučaju potrebe, predsjednik vijeća 
može zadržati vještake da prate tok glavnog pretresa.</p>
<p class="normal">(3) Ako je oštećeni prisutan, a još nije podnio 
imovinskopravni zahtjev, predsjednik vijeća će ga uputiti da predlog za 
ostvarivanje tog zahtjeva može podnijeti u krivičnom postupku i poučiti ga o 
pravima iz člana 58 ovog zakonika.</p>
<p class="normal">(4) Ako oštećeni kao tužilac ili privatni tužilac treba da 
bude saslušan kao svjedok, neće se udaljiti sa zasijedanja, a biće saslušan odmah 
nakon saslušanja optuženog.</p>
<p class="normal">(5) Predsjednik vijeća može preduzeti potrebne mjere da 
spriječi dogovaranje između svjedoka, vještaka, okrivljenog, oštećenog kao tužioca 
i privatnog tužioca.</p>
<p class="wyq110---naslov-clana"><a name="str_402"></a>Pouke o dokaznim predlozima na glavnom pretresu</p>
<p class="clan"><a name="clan_337"></a>Član 337</p>
<p class="normal">(1) Optuženog će predsjednik vijeća upozoriti da pažljivo prati 
tok glavnog pretresa i uputiće ga da može iznositi činjenice i predlagati dokaze 
u svoju odbranu, postavljati pitanja saoptuženim, svjedocima i vještacima, 
iznositi primjedbe i davati objašnjenja u pogledu njihovih iskaza.</p>
<p class="normal">(2) Predsjednik vijeća će upozoriti stranke, oštećenog, 
punomoćnika oštećenog i branioca da su dužni da sve svoje predloge o izvođenju 
pojedinih dokaza saopšte odmah, a najkasnije do završetka glavnog pretresa, a 
posebno će ih upozoriti na odredbu člana 399 ovog zakonika.</p>
<p class="wyq110---naslov-clana"><a name="str_403"></a>Početak glavnog pretresa i čitanje optužnice</p>
<p class="clan"><a name="clan_338"></a>Član 338</p>
<p class="normal">(1) Glavni pretres počinje čitanjem optužnice iz člana 292 stav 
1 tač. 1, 2 i 3 ovog zakonika ili privatne tužbe.</p>
<p class="normal">(2) Optužnicu i privatnu tužbu čita, po pravilu, tužilac, ali 
predsjednik vijeća može, umjesto toga, ako se radi o optužnici oštećenog kao 
tužioca ili o privatnoj tužbi, usmeno izložiti njihov sadržaj. Tužiocu će se 
dozvoliti da dopuni izlaganje predsjednika vijeća.</p>
<p class="normal">(3) Ako je oštećeni prisutan, može obrazložiti imovinskopravni 
zahtjev, a ako nije prisutan, njegov zahtjev će pročitati predsjednik vijeća.</p>
<p class="wyq110---naslov-clana"><a name="str_404"></a>Pojašnjenje optužnice i izjašnjavanje o krivici</p>
<p class="clan"><a name="clan_339"></a>Član 339</p>
<p class="normal">(1) Nakon što je optužnica ili privatna tužba pročitana ili je 
usmeno izložen njihov sadržaj, predsjednik vijeća upitaće optuženog da li je 
razumio optužbu. Ako se predsjednik vijeća uvjeri da optuženi nije razumio 
optužbu, ponovo će mu izložiti njenu sadržinu na način koji je za optuženog 
najlakši za razumijevanje.</p>
<p class="normal">(2) Nakon pojašnjenja optužnice, predsjednik vijeća će pozvati 
optuženog da se, ako to želi, izjasni povodom svake tačke optužbe, da li 
priznaje da je učinio djelo za koje je optužen i da li priznaje svoju krivicu 
kao i da, u slučaju priznanja, pruži potrebna objašnjenja, a u slučaju poricanja, 
iznese svoju odbranu.</p>
<p class="normal">(3) Optuženi nije dužan da se izjasni o optužbi niti da iznosi 
svoju odbranu.</p>
<p class="normal">(4) Saslušanju optuženog ne mogu prisustvovati saoptuženi koji 
još nijesu saslušani.</p>
<p class="wyq110---naslov-clana"><a name="str_405"></a>Priznanje optuženog</p>
<p class="clan"><a name="clan_340"></a>Član 340</p>
<p class="normal">Ako je optuženi priznao sve tačke optužbe, vijeće, po 
saslušanju optuženog, a nakon što se o tome izjasne tužilac i branilac, može 
odlučiti da ne izvodi dokaze koji se odnose na djelo koje je predmet optužbe i 
krivicu optuženog, već samo one od kojih zavisi odluka o krivičnoj sankciji, ako 
nađe da je priznanje:</p>
<p class="normal">1) jasno i potpuno i da je optuženi nedvosmisleno objasnio sve 
odlučne činjenice koje se odnose na djelo i krivicu;</p>
<p class="normal">2) dato svjesno i dobrovoljno, a da je optuženi u potpunosti 
razumio sve moguće posljedice svog priznanja, uključujući i one posljedice koje se 
odnose na odluku o imovinskopravnom zahtjevu i troškovima krivičnog postupka;</p>
<p class="normal">3) u skladu sa dokazima sadržanim u optužbi i da nema dokaza 
koji bi govorili u prilog lažnom priznanju.</p>
<p class="wyq110---naslov-clana"><a name="str_406"></a>Saslušanje optuženog i čitanje ranije datog iskaza</p>
<p class="clan"><a name="clan_341"></a>Član 341</p>
<p class="normal">(1) Prilikom saslušanja optuženog na glavnom pretresu shodno će 
se primjenjivati odredbe o saslušanju okrivljenog iz čl. 100 do 106 ovog zakonika.</p>
<p class="normal">(2) Ako optuženi uopšte neće da odgovara na postavljena pitanja 
ili neće da odgovara na pojedina pitanja, pročitaće se njegov raniji iskaz ili dio 
tog iskaza.</p>
<p class="normal">(3) Ako optuženi odstupi od svog ranijeg iskaza, predočiće mu 
se raniji iskaz, odnosno ukazaće mu se na odstupanja i upitaće se zašto na 
glavnom pretresu daje drukčiji iskaz, a po potrebi pročitaće se zapisnik o 
njegovom ranijem iskazu.</p>
<p class="normal">(4) Po završenom saslušanju predsjednik vijeća je dužan da 
upita optuženog da li ima još nešto da navede u svoju odbranu.</p>
<p class="wyq110---naslov-clana"><a name="str_407"></a>Postavljanje pitanja optuženom</p>
<p class="clan"><a name="clan_342"></a>Član 342</p>
<p class="normal">(1) Nakon što optuženi iznese odbranu mogu mu se postavljati 
pitanja. Pitanja prvi postavlja tužilac, a nakon njega branilac. Poslije njih 
predsjednik vijeća i članovi vijeća mogu postavljati pitanja optuženom radi 
otklanjanja praznina, protivrječnosti i nejasnoća u iskazu. Oštećeni, njegov 
zakonski zastupnik ili punomoćnik, saoptuženi i vještak mogu neposredno 
postavljati pitanja optuženom uz odobrenje predsjednika vijeća. Pitanja optuženom, 
po istom redosljedu iz ovog stava, mogu se postavljati i više puta.</p>
<p class="normal">(2) Predsjednik vijeća će zabraniti pitanja ili odgovor na već 
postavljeno pitanje, ako je ono nedozvoljeno u smislu člana 101 stav 1 ovog 
zakonika ili se ne odnosi na predmet krivičnog postupka. Ako predsjednik vijeća 
zabrani postavljanje određenog pitanja ili davanje odgovora, stranke mogu 
zahtijevati da o tome odluči vijeće.</p>
<p class="wyq110---naslov-clana"><a name="str_408"></a>Saslušanje saoptuženih i njihovo suočenje</p>
<p class="clan"><a name="clan_343"></a>Član 343</p>
<p class="normal">(1) Kad se završi saslušanje prvog optuženog pristupiće se 
redom saslušanju saoptuženih, ako ih ima. Poslije svakog saslušanja predsjednik 
vijeća će upoznati saslušanog sa iskazima ranije saslušanih saoptuženih i 
upitaće ga da li ima šta da primijeti. Ranije saslušanog saoptuženog predsjednik 
vijeća će upitati da li ima šta da primijeti na iskaz kasnije saslušanog 
saoptuženog. Svaki od saoptuženih ima pravo da postavlja pitanja drugim saslušanim 
saoptuženim.</p>
<p class="normal">(2) Ako se iskazi pojedinih saoptuženih o istoj okolnosti 
razlikuju, predsjednik vijeća može suočiti saoptužene.</p>
<p class="wyq110---naslov-clana"><a name="str_409"></a>Privremeno udaljavanje optuženog zbog odbijanja saoptuženog ili 
svjedoka da daju iskaz</p>
<p class="clan"><a name="clan_344"></a>Član 344</p>
<p class="normal">Vijeće može, izuzetno, odlučiti da se optuženi privremeno 
udalji iz sudnice, ako saoptuženi ili svjedok odbija da daje iskaz u njegovom 
prisustvu ili ako okolnosti ukazuju da u njegovom prisustvu neće govoriti istinu. 
Po povratku optuženog na zasijedanje pročitaće mu se iskaz saoptuženog, odnosno 
svjedoka. Optuženi ima pravo da postavlja pitanja saoptuženom, odnosno svjedoku, a 
predsjednik vijeća će ga upitati da li ima šta da primijeti na njihov iskaz.</p>
<p class="wyq110---naslov-clana"><a name="str_410"></a>Dogovaranje optuženog sa braniocem</p>
<p class="clan"><a name="clan_345"></a>Član 345</p>
<p class="normal">Optuženi se može u toku glavnog pretresa dogovarati sa svojim 
braniocem po odobrenju predsjednika vijeća.</p>
<p class="wyq100---naslov-grupe-clanova-kurziv"><a name="str_411"></a>7. DOKAZNI POSTUPAK</p>
<p class="wyq110---naslov-clana"><a name="str_412"></a>Izvođenje dokaza</p>
<p class="clan"><a name="clan_346"></a>Član 346</p>
<p class="normal">(1) Nakon što se optuženi sasluša postupak se nastavlja 
izvođenjem dokaza.</p>
<p class="normal">(2) Dokazivanje obuhvata sve činjenice za koje sud smatra da su 
važne za pravilno presuđenje.</p>
<p class="normal">(3) Dokazi se izvode onim redom koji utvrdi predsjednik 
vijeća. Po pravilu, prvo se izvode dokazi koje predloži tužilac, nakon toga 
dokazi koje predloži odbrana, a na kraju dokazi čije izvođenje sud odredi po 
službenoj dužnosti. Ako oštećeni koji je prisutan treba da se sasluša kao 
svjedok, njegovo saslušanje će se obaviti odmah poslije saslušanja optuženog.</p>
<p class="normal">(4) Stranke i oštećeni mogu, do završetka glavnog pretresa, 
predlagati da se razjasne nove činjenice i pribave novi dokazi, a mogu ponoviti i 
one predloge koje je predsjednik vijeća ili vijeće ranije odbilo.</p>
<p class="normal">(5) Vijeće može odlučiti da se izvedu dokazi koji nijesu 
predloženi ili od kojih je predlagač odustao.</p>
<p class="normal">(6) Ako je održano pripremno ročište za glavni pretres, 
stranke i druga lica koja podnose predloge iz stava 3 ovog člana moraju 
postupiti u skladu sa članom 305 stav 3 ovog zakonika, a ako uslovi iz tog člana 
nijesu ispunjeni, predsjednik vijeća će odbiti izvođenje predloženih dokaza.</p>
<p class="wyq110---naslov-clana"><a name="str_413"></a>Saslušanje svjedoka i vještaka</p>
<p class="clan"><a name="clan_347"></a>Član 347</p>
<p class="normal">(1) Prilikom saslušanja svjedoka i vještaka na glavnom pretresu 
shodno će se primjenjivati odredbe ovog zakonika koje važe za njihovo saslušanje.</p>
<p class="normal">(2) Svjedok koji nije saslušan neće, po pravilu, prisustvovati 
izvođenju dokaza.</p>
<p class="normal">(3) Ako se kao svjedok saslušava maloljetno lice, vijeće može 
odlučiti da se za vrijeme njegovog saslušanja isključi javnost.</p>
<p class="normal">(4) Ako maloljetno lice prisustvuje glavnom pretresu kao 
svjedok ili oštećeni, udaljiće se iz sudnice čim njegovo prisustvo nije više 
potrebno.</p>
<p class="wyq110---naslov-clana"><a name="str_414"></a>Dužnost svjedoka</p>
<p class="clan"><a name="clan_348"></a>Član 348</p>
<p class="normal">(1) Prije saslušanja svjedoka, predsjednik vijeća će ga 
opomenuti na dužnost da iznese sudu sve što mu je o predmetu poznato, a 
lice starije od 14 godina će upozoriti da lažno svjedočenje predstavlja krivično djelo.</p>
<p class="normal">(2) Predsjednik vijeća može pozvati svjedoka koji nije zaklet 
u istrazi da prije saslušanja položi zakletvu, a ako je zakletvu položio u 
istrazi, može ga opomenuti na već položenu zakletvu.</p>
<p class="wyq110---naslov-clana"><a name="str_415"></a>Predočavanje nalaza i mišljenja vještaka i dužnosti vještaka</p>
<p class="clan"><a name="clan_349"></a>Član 349</p>
<p class="normal">(1) Prije saslušanja vještaka predsjednik vijeća će ga 
opomenuti na dužnost da nalaz i mišljenje dâ po najboljem znanju i upozoriće ga da 
davanje lažnog nalaza i mišljenja predstavlja krivično djelo.</p>
<p class="normal">(2) Predsjednik vijeća može pozvati vještaka da prije 
vještačenja položi zakletvu u skladu sa članom 140 stav 2 ovog zakonika.</p>
<p class="normal">(3) Vještak izlaže usmeno na glavnom pretresu svoj nalaz i 
mišljenje. Ako je vještak prije glavnog pretresa pripremio pisani nalaz i mišljenje, 
može mu se dozvoliti da ga pročita, nakon čega će se njegov nalaz i mišljenje 
priložiti zapisniku.</p>
<p class="normal">(4) Vijeće može odlučiti da se, umjesto pozivanja stručnjaka 
ustanove ili državnog organa kojima je povjereno vještačenje, samo pročita nalaz 
i mišljenje, ako se zbog prirode vještačenja ne može očekivati potpunije objašnjenje 
njihovog pisanog nalaza i mišljenja. Ako ocijeni da je to potrebno, s obzirom na 
ostale izvedene dokaze i primjedbe stranaka u smislu člana 358 ovog zakonika, 
vijeće može odlučiti da se i neposredno saslušaju stručnjaci koji su vještačili.</p>
<p class="wyq110---naslov-clana"><a name="str_416"></a>Postavljanje pitanja svjedoku i vještaku</p>
<p class="clan"><a name="clan_350"></a>Član 350</p>
<p class="normal">(1) Nakon što se svjedok, odnosno vještak sasluša pitanja mu 
mogu neposredno postavljati stranke, predsjednik i članovi vijeća, redosljedom iz 
člana 342 stav 1 ovog zakonika. Oštećeni, zakonski zastupnik, punomoćnik i 
vještaci mogu neposredno postavljati pitanja uz odobrenje predsjednika vijeća.</p>
<p class="normal">(2) Predsjednik vijeća će zabraniti pitanje i odbiti odgovor na 
već postavljeno pitanje ako je ono nedozvoljeno u smislu člana 101 ovog zakonika 
ili se ne odnosi na predmet postupka. Ako predsjednik vijeća zabrani postavljanje 
određenog pitanja ili davanje odgovora, stranke mogu zahtijevati da o tome odluči 
vijeće.</p>
<p class="wyq110---naslov-clana"><a name="str_417"></a>Izmjena iskaza svjedoka i vještaka i predočavanje ranijih 
iskaza</p>
<p class="clan"><a name="clan_351"></a>Član 351</p>
<p class="normal">Ako je svjedok ili vještak prilikom ranijeg saslušanja naveo 
činjenice kojih se više ne sjeća ili ako odstupi od svog ranijeg iskaza, 
predočiće mu se raniji iskaz, odnosno ukazaće mu se na odstupanje i upitaće se 
zašto na glavnom pretresu daje drukčiji iskaz, a po potrebi, pročitaće se njegov 
raniji iskaz ili dio tog iskaza.</p>
<p class="wyq110---naslov-clana"><a name="str_418"></a>Otpuštanje, privremeno udaljavanje i pozivanje svjedoka i vještaka</p>
<p class="clan"><a name="clan_352"></a>Član 352</p>
<p class="normal">(1) Saslušani svjedoci i vještaci ostaju u sudnici ako ih 
predsjednik vijeća po saslušanju stranaka sasvim ne otpusti ili ne naredi da se 
privremeno udalje iz sudnice.</p>
<p class="normal">(2) Po predlogu stranaka ili po službenoj dužnosti predsjednik 
vijeća može narediti da se saslušani svjedoci i vještaci udalje iz sudnice i da 
se kasnije ponovo pozovu i još jednom saslušaju u prisustvu ili odsustvu drugih 
svjedoka i vještaka.</p>
<p class="wyq110---naslov-clana"><a name="str_419"></a>Saslušavanje svjedoka ili vještaka van sudnice</p>
<p class="clan"><a name="clan_353"></a>Član 353</p>
<p class="normal">(1) Ako se na glavnom pretresu sazna da svjedok ili vještak ne 
može doći pred sud ili mu je dolazak znatno otežan, vijeće može, ako smatra da 
je njegov iskaz važan, narediti da ga van glavnog pretresa sasluša predsjednik 
vijeća ili sudija-član vijeća ili da saslušanje obavi sudija za istragu suda na 
čijem se području svjedok, odnosno vještak nalazi.</p>
<p class="normal">(2) Ako je potrebno da se izvrši uviđaj ili rekonstrukcija van 
glavnog pretresa, to će učiniti predsjednik vijeća ili sudija-član vijeća.</p>
<p class="normal">(3) Stranke, branilac i oštećeni obavijestiće se uvijek kad će 
se i na kojem mjestu saslušati svjedok, odnosno izvršiti uviđaj ili 
rekonstrukcija, sa upozorenjem da mogu prisustvovati tim radnjama. Ako je optuženi 
u pritvoru, o potrebi njegovog prisustva tim radnjama odlučuje vijeće. Kad stranke 
i oštećeni prisustvuju izvođenju tih radnji, imaju prava propisana u članu 282 
stav 7 ovog zakonika.</p>
<p class="wyq110---naslov-clana"><a name="str_420"></a>Dokazne radnje koje van glavnog pretresa preduzima sudija za 
istragu</p>
<p class="clan"><a name="clan_354"></a>Član 354</p>
<p class="normal">(1) Vijeće može, u toku glavnog pretresa, po saslušanju 
stranaka, odlučiti da zatraži od sudije za istragu da preduzme određene radnje 
radi razjašnjenja određenih činjenica, ako bi preduzimanje tih radnji na glavnom 
pretresu bilo povezano sa znatnim odugovlačenjem postupka ili sa drugim znatnim 
teškoćama.</p>
<p class="normal">(2) Kad sudija za istragu postupa po zahtjevu iz stava 1 ovog 
člana, primjenjuju se odredbe koje se odnose na preduzimanje dokaznih radnji.</p>
<p class="wyq110---naslov-clana"><a name="str_421"></a>Čitanje zapisnika o dokaznim radnjama preduzetim van glavnog 
pretresa i uvid u isprave i predmete koji služe kao dokaz</p>
<p class="clan"><a name="clan_355"></a>Član 355</p>
<p class="normal">(1) Zapisnici o uviđaju van glavnog pretresa, pretresanju stana 
i lica i oduzimanju stvari, kao i isprave, knjige, spisi i druga pismena koja 
služe kao dokaz pročitaće se na glavnom pretresu radi utvrđivanja njihove 
sadržine, a po ocjeni vijeća, može se njihova sadržina ukratko usmeno iznijeti. 
Pismena koja imaju značaj dokaza, ukoliko je to moguće, podnose se u izvorniku.</p>
<p class="normal">(2) Predmeti koji mogu služiti razjašnjenju stvari u toku 
glavnog pretresa pokazaće se optuženom, a po potrebi svjedocima i vještacima. 
Ako na glavnom pretresu treba izvršiti prepoznavanje predmeta postupiće se u 
skladu sa članom 115 ovog zakonika.</p>
<p class="wyq110---naslov-clana"><a name="str_422"></a>Izuzeci od neposrednog izvođenja dokaza</p>
<p class="clan"><a name="clan_356"></a>Član 356</p>
<p class="normal">(1) Osim u slučajevima koji su posebno propisani ovim 
zakonikom, zapisnici o iskazima svjedoka, saoptuženih ili već osuđenih učesnika 
u krivičnom djelu, kao i zapisnici ili druga pismena o nalazu i mišljenju vještaka 
mogu se, po odluci vijeća, pročitati ako:</p>
<p class="normal">1) je saslušano lice umrlo, duševno oboljelo ili se ne može 
pronaći ili je njegov dolazak pred sud nemoguć ili znatno otežan zbog starosti, 
bolesti i drugih važnih razloga;</p>
<p class="normal">2) svjedoci ili vještaci, bez zakonskih razloga, odbiju da 
daju iskaz na glavnom pretresu;</p>
<p class="normal">3) se stranke saglase da se pročita zapisnik o iskazima već 
saslušanih svjedoka, odnosno zapisnik o nalazu i mišljenju vještaka;</p>
<p class="normal">4) se u toku glavnog pretresa okrivljeni koristi pravom da ne 
iznosi svoju odbranu ili da odgovara na postavljena pitanja, zapisnik o iskazu 
okrivljenog koji je dat u istrazi može se po odluci vijeća pročitati i koristiti 
kao dokaz na glavnom pretresu samo ako je okrivljeni prilikom saslušanja u istrazi 
bio upozoren u skladu sa članom 100 stav 2 ovog zakonika, ali se presuda ne može 
zasnivati samo na ovom dokazu.</p>
<p class="normal">(2) Izuzetno, bez saglasnosti stranaka, ali po njihovom saslušanju, vijeće može odlučiti da se pročita zapisnik o saslušanju svjedoka ili vještaka na ranijem glavnom pretresu, koji je održan pred istim predsjednikom vijeća, ako je svjedok ili vještak na ranijem glavnom pretresu saslušan na sve okolnosti i ako bi njihovo ponovno pozivanje vodilo samo odugovlačenju krivičnog postupka.</p>
<p class="normal">(3) U slučajevima iz stava 1 ovog člana biće reprodukovan i 
audio, odnosno audiovizuelni snimak saslušanja ako je saslušanje zabilježeno u 
skladu sa članom 212 ovog zakonika.</p>
<p class="normal">(4) Zapisnici o ranijem saslušanju lica koja su oslobođena od 
dužnosti svjedočenja iz člana 109 stav 1 ovog zakonika ne smiju se pročitati, ako 
ta lica nijesu uopšte pozvana na glavni pretres ili su na glavnom pretresu, 
prije prvog saslušanja, izjavila da neće da svjedoče. Po završenom dokaznom 
postupku vijeće će odlučiti da se ovi zapisnici izdvoje iz spisa i odvojeno 
čuvaju u skladu sa članom 211 ovog zakonika. Ovako će vijeće postupati i u 
pogledu drugih zapisnika i obavještenja navedenih iz člana 211 ovog zakonika, ako 
nije ranije donesena odluka o njihovom izdvajanju. Protiv rješenja o izdvajanju 
zapisnika i obavještenja dozvoljena je posebna žalba. Po pravosnažnosti rješenja, 
izdvojeni zapisnici i obavještenja zatvaraju se u poseban omot i predaju sudiji 
za istragu radi čuvanja odvojeno od ostalih spisa i ne mogu se razgledati ni 
koristiti u postupku. Zapisnici i obavještenja moraju biti izdvojeni prije nego 
što se spisi, povodom žalbe protiv presude, dostave višem sudu.</p>
<p class="normal">(5) Razlozi zbog kojih se čitaju zapisnik i druga pismena 
navešće se u zapisnik o glavnom pretresu, a prilikom čitanja će se saopštiti da 
li je svjedok ili vještak zaklet.</p>
<p class="wyq110---naslov-clana"><a name="str_423"></a>Čitanje zapisnika i reprodukovanje snimka saslušanja</p>
<p class="clan"><a name="clan_357"></a>Član 357</p>
<p class="normal">U slučajevima iz čl. 341 i 351 ovog zakonika, kao i u drugim 
slučajevima kad je to potrebno, vijeće može odlučiti da se na glavnom pretresu, 
pored čitanja zapisnika, reprodukuje i snimak saslušanja ako je saslušanje 
zabilježeno u skladu sa članom 212 ovog zakonika.</p>
<p class="wyq110---naslov-clana"><a name="str_424"></a>Primjedbe stranaka i oštećenog</p>
<p class="clan"><a name="clan_358"></a>Član 358</p>
<p class="normal">Poslije završenog saslušanja svakog svjedoka ili vještaka i 
poslije čitanja svakog zapisnika ili drugog pismena, odnosno reprodukovanja audio 
ili audiovizuelnog snimka, predsjednik vijeća će upitati stranke i oštećenog da 
li imaju nešto da primijete.</p>
<p class="wyq110---naslov-clana"><a name="str_425"></a>Predlozi za dopunu dokaza</p>
<p class="clan"><a name="clan_359"></a>Član 359</p>
<p class="normal">(1) Po završenom dokaznom postupku predsjednik vijeća će 
upitati stranke i oštećenog imaju li neke predloge za dopunu dokaznog postupka.</p>
<p class="normal">(2) Ako niko ne predloži dopunu dokaznog postupka ili predlog 
bude odbijen, a vijeće smatra da je stanje stvari dovoljno razjašnjeno, predsjednik 
će objaviti da je dokazni postupak završen.</p>
<p class="wyq110---naslov-clana"><a name="str_426"></a>Izmjena optužbe</p>
<p class="clan"><a name="clan_360"></a>Član 360</p>
<p class="normal">(1) Ako dokazi izvedeni na glavnom pretresu ukazuju da se 
izmijenilo činjenično stanje izneseno u optužnici, tužilac može na glavnom 
pretresu usmeno izmijeniti optužnicu, a može predložiti da se glavni pretres 
prekine radi pripremanja nove optužnice.</p>
<p class="normal">(2) U slučaju podizanja nove optužbe, sud je dužan da 
okrivljenom i braniocu obezbijedi dovoljno vremena za pripremanje odbrane, a na 
njihov zahtjev, ako je to potrebno, i u slučaju izmijenjene optužbe.</p>
<p class="normal">(3) Ako vijeće dozvoli prekid glavnog pretresa radi pripremanja 
nove optužnice, odrediće rok u kojem tužilac mora podići optužnicu. Primjerak 
nove optužnice dostaviće se optuženom, ali se u ovom slučaju ne vrši potvrđivanje 
optužnice. Ako tužilac u ostavljenom roku ne podigne optužnicu, vijeće će 
nastaviti glavni pretres na osnovu ranije optužnice.</p>
<p class="wyq100---naslov-grupe-clanova-kurziv"><a name="str_427"></a>8. ZAVRŠNE RIJEČI</p>
<p class="wyq110---naslov-clana"><a name="str_428"></a>Redosljed završnih riječi</p>
<p class="clan"><a name="clan_361"></a>Član 361</p>
<p class="normal">Po završenom dokaznom postupku predsjednik vijeća daje riječ 
strankama, oštećenom i braniocu. Prvo govori tužilac, nakon njega oštećeni i 
njegov punomoćnik ako ga ima, branilac i na kraju optuženi.</p>
<p class="wyq110---naslov-clana"><a name="str_429"></a>Završna riječ tužioca</p>
<p class="clan"><a name="clan_362"></a>Član 362</p>
<p class="normal">(1) Tužilac će u završnoj riječi iznijeti ocjenu dokaza 
izvedenih na glavnom pretresu, nakon toga će izložiti zaključke o činjenicama 
važnim za odluku i iznijeti i obrazložiti predlog o krivici optuženog, odredbama 
Krivičnog zakonika i drugog zakona koje bi trebalo primijeniti, kao i o 
olakšavajućim i otežavajućim okolnostima koje bi trebalo uzeti u obzir prilikom 
odmjeravanja kazne.</p>
<p class="normal">(2) Tužilac u završnoj riječi predlaže vrstu i visinu kazne, a 
može predložiti sudsku opomenu ili uslovnu osudu ili mjere bezbjednosti u skladu 
sa Krivičnim zakonikom.</p>
<p class="wyq110---naslov-clana"><a name="str_430"></a>Završna riječ oštećenog</p>
<p class="clan"><a name="clan_363"></a>Član 363</p>
<p class="normal">Oštećeni ili njegov punomoćnik može u završnoj riječi 
obrazložiti imovinskopravni zahtjev i ukazati na dokaze o krivici optuženog.</p>
<p class="wyq110---naslov-clana"><a name="str_431"></a>Završna riječ odbrane</p>
<p class="clan"><a name="clan_364"></a>Član 364</p>
<p class="normal">(1) Branilac ili sam optuženi izložiće u završnoj riječi 
odbranu i može se osvrnuti na navode tužioca, oštećenog i punomoćnika oštećenog.</p>
<p class="normal">(2) Poslije branioca optuženi ima pravo da sam govori, da se 
izjasni da li usvaja odbranu branioca i da je dopuni.</p>
<p class="normal">(3) Tužilac, oštećeni i punomoćnik oštećenog imaju pravo da 
odgovore na odbranu, a branilac, odnosno optuženi da se osvrne na te odgovore.</p>
<p class="normal">(4) Posljednja riječ uvijek pripada optuženom.</p>
<p class="wyq110---naslov-clana"><a name="str_432"></a>Završne riječi i procesna disciplina</p>
<p class="clan"><a name="clan_365"></a>Član 365</p>
<p class="normal">(1) Završna riječ stranaka, branioca, oštećenog i punomoćnika 
oštećenog ne može se ograničiti na određeno vrijeme.</p>
<p class="normal">(2) Predsjednik vijeća može, po prethodnoj opomeni, prekinuti 
lice koje u svojoj završnoj riječi vrijeđa javni red i moral ili vrijeđa drugog 
ili se upušta u ponavljanja ili izlaganja koja očigledno nemaju veze sa predmetom 
postupka. U zapisniku o glavnom pretresu mora se navesti da je riječ bila 
prekinuta i zašto je bila prekinuta.</p>
<p class="normal">(3) Kad optužbu zastupa više lica ili odbranu više branilaca, 
izlaganja se ne mogu ponavljati. Zastupnik optužbe, odnosno odbrane, po međusobnom 
sporazumu, odabraće pitanja o kojima će govoriti.</p>
<p class="normal">(4) Poslije svih završnih riječi predsjednik vijeća je dužan 
da upita želi li još neko nešto da izjavi.</p>
<p class="wyq110---naslov-clana"><a name="str_433"></a>Završetak glavnog pretresa</p>
<p class="clan"><a name="clan_366"></a>Član 366</p>
<p class="normal">(1) Ako vijeće, po završenim izlaganjima stranaka, branioca, 
oštećenog i punomoćnika oštećenog ne odluči da izvede još neke dokaze, 
predsjednik vijeća će objaviti da je glavni pretres završen.</p>
<p class="normal">(2) Ako odluči da izvede još neke dokaze, vijeće će nastaviti 
dokazni postupak i nakon njegovog završetka ponovo postupiti po odredbi člana 361 
ovog zakonika. Tužilac, oštećeni, punomoćnik oštećenog, branilac i optuženi mogu 
svoje završne riječi samo dopuniti u vezi sa naknadno izvedenim dokazima.</p>
<p class="normal">(3) Poslije objavljivanja da je glavni pretres završen vijeće će 
se povući na vijećanje i glasanje radi donošenja sudske odluke.</p>
<p class="wyq100---naslov-grupe-clanova-kurziv"><a name="str_434"></a>9. ODBACIVANjE OPTUŽNICE</p>
<p class="clan"><a name="clan_367"></a>Član 367</p>
<p class="normal">U toku ili po završetku glavnog pretresa vijeće će rješenjem 
odbaciti optužnicu, ako utvrdi da:</p>
<p class="normal">1) sud nije stvarno nadležan;</p>
<p class="normal">2) je postupak vođen bez optužbe ovlašćenog tužioca, bez 
odobrenja nadležnog državnog organa ili je nadležni državni organ odustao od 
datog odobrenja;</p>
<p class="normal">3) postoje druge okolnosti koje privremeno sprječavaju gonjenje.</p>

<p class="wyq060---pododeljak"><a name="str_435"></a>Glava XXIII</p>
<p class="wyq060---pododeljak">PRESUDA</p>
<p class="wyq100---naslov-grupe-clanova-kurziv"><a name="str_436"></a>1. IZRICANjE PRESUDE</p>
<p class="wyq110---naslov-clana"><a name="str_437"></a>Izricanje i objavljivanje presude</p>
<p class="clan"><a name="clan_368"></a>Član 368</p>
<p class="normal">(1) Ako sud u toku vijećanja ne ocijeni da treba ponovo 
otvoriti glavni pretres radi dopune postupka ili razjašnjenja pojedinih pitanja, 
izreći će presudu.</p>
<p class="normal">(2) Presuda se izriče i objavljuje u ime Crne Gore.</p>
<p class="wyq110---naslov-clana"><a name="str_438"></a>Identitet presude i optužbe</p>
<p class="clan"><a name="clan_369"></a>Član 369</p>
<p class="normal">(1) Presuda se može odnositi samo na lice koje je optuženo i 
samo na djelo koje je predmet optužbe sadržane u podignutoj, odnosno na glavnom 
pretresu izmijenjenoj optužnici.</p>
<p class="normal">(2) Sud nije vezan za predloge tužioca u pogledu pravne ocjene 
djela.</p>
<p class="wyq110---naslov-clana"><a name="str_439"></a>Dokazi na kojima se presuda zasniva</p>
<p class="clan"><a name="clan_370"></a>Član 370</p>
<p class="normal">(1) Sud zasniva presudu samo na činjenicama i dokazima koji su 
neposredno izvedeni na glavnom pretresu ili su sadržani u zapisnicima, odnosno 
drugim materijalima koji su u skladu sa ovim zakonikom na glavnom pretresu 
pročitani i na odgovarajući način izneseni.</p>
<p class="normal">(2) Presuda se ne može zasnivati isključivo na iskazu svjedoka 
koji je pribavljen na način propisan u članu 262 ovog zakonika i pročitan u 
skladu sa članom 356 stav 1 tačka 1 ovog zakonika.</p>
<p class="normal">(3) Sud je dužan da savjesno ocijeni svaki dokaz pojedinačno i 
u vezi sa ostalim dokazima i da na osnovu takve ocjene izvede zaključak da li je 
neka činjenica utvrđena.</p>
<p class="wyq100---naslov-grupe-clanova-kurziv"><a name="str_440"></a>2. VRSTE PRESUDA</p>
<p class="wyq110---naslov-clana"><a name="str_441"></a>Meritorne i procesne presude</p>
<p class="clan"><a name="clan_371"></a>Član 371</p>
<p class="normal">(1) Presudom se optužba odbija ili se optuženi oslobađa od 
optužbe ili se oglašava krivim.</p>
<p class="normal">(2) Ako optužba obuhvata više krivičnih djela, u presudi će se 
izreći da li se i za koje djelo optužba odbija ili se optuženi oslobađa od 
optužbe ili se oglašava krivim.</p>
<p class="wyq110---naslov-clana"><a name="str_442"></a>Presuda kojom se optužba odbija</p>
<p class="clan"><a name="clan_372"></a>Član 372</p>
<p class="normal">Presudu kojom se optužba odbija sud će izreći, ako je:</p>
<p class="normal">1) tužilac od započinjanja do završetka glavnog pretresa odustao 
od optužbe;</p>
<p class="normal">2) optuženi za isto djelo već pravosnažno osuđen, oslobođen 
optužbe ili je optužba protiv njega pravosnažno odbijena ili je postupak protiv 
njega rješenjem pravosnažno obustavljen;</p>
<p class="normal">3) optuženi aktom amnestije ili pomilovanja oslobođen od gonjenja 
ili se krivično gonjenje ne može preduzeti zbog zastarjelosti ili neke druge 
okolnosti koja trajno isključuje krivično gonjenje.</p>
<p class="wyq110---naslov-clana"><a name="str_443"></a>Presuda kojom se optuženi oslobađa od optužbe</p>
<p class="clan"><a name="clan_373"></a>Član 373</p>
<p class="normal">Presudu kojom se optuženi oslobađa od optužbe sud će izreći, 
ako:</p>
<p class="normal">1) djelo za koje je optužen po zakonu nije krivično djelo;</p>
<p class="normal">2) nije dokazano da je optuženi učinio djelo za koje je 
optužen.</p>
<p class="wyq110---naslov-clana"><a name="str_444"></a>Presuda kojom se optuženi oglašava krivim</p>
<p class="clan"><a name="clan_374"></a>Član 374</p>
<p class="normal">(1) U presudi u kojoj se optuženi oglašava krivim sud će 
izreći:</p>
<p class="normal">1) za koje se djelo oglašava krivim, uz naznačenje činjenica i 
okolnosti koje čine obilježja krivičnog djela, kao i onih od kojih zavisi 
primjena određene odredbe Krivičnog zakonika;</p>
<p class="normal">2) zakonski naziv krivičnog djela i koje su odredbe Krivičnog 
zakonika primijenjene;</p>
<p class="normal">3) na koju se kaznu osuđuje optuženi ili se po odredbama 
Krivičnog zakonika oslobađa od kazne;</p>
<p class="normal">4) odluku o uslovnoj osudi;</p>
<p class="normal">5) odluku o mjerama bezbjednosti i oduzimanju imovinske 
koristi;</p>
<p class="normal">6) odluku o uračunavanju pritvora ili već izdržane kazne, kao i 
svakog drugog lišenja slobode u vezi sa krivičnim djelom;</p>
<p class="normal">7) odluku o troškovima krivičnog postupka i imovinskopravnom 
zahtjevu.</p>
<p class="normal">(2) Ako je optuženi osuđen na novčanu kaznu, u presudi će se 
naznačiti rok u kojem će se novčana kazna platiti i način zamjene novčane kazne.</p>
<p class="wyq100---naslov-grupe-clanova-kurziv"><a name="str_445"></a>3. OBJAVLjIVANjE PRESUDE</p>
<p class="wyq110---naslov-clana"><a name="str_446"></a>Vrijeme, mjesto i način objavljivanja presude</p>
<p class="clan"><a name="clan_375"></a>Član 375</p>
<p class="normal">(1) Nakon što sud izrekne presudu, predsjednik vijeća će je 
odmah objaviti. Ako sud nije u mogućnosti da istog dana po završetku glavnog 
pretresa izrekne presudu, odložiće objavljivanje presude najduže za tri dana i 
odrediće vrijeme i mjesto objavljivanja presude. Ako presuda ne bude objavljena u 
roku od tri dana od završetka glavnog pretresa, predsjednik vijeća je dužan da 
odmah po isteku roka o tome obavijesti predsjednika suda i saopšti mu razloge.</p>
<p class="normal">(2) Predsjednik vijeća će u prisustvu stranaka, njihovih 
zakonskih zastupnika, punomoćnika i branioca javno pročitati izreku i saopštiti 
ukratko razloge presude.</p>
<p class="normal">(3) Presuda će biti objavljena i kad stranka, zakonski 
zastupnik, punomoćnik ili branilac nije prisutan. Vijeće može narediti da 
optuženom koji je odsutan presudu usmeno saopšti predsjednik vijeća ili da mu se 
presuda samo dostavi.</p>
<p class="normal">(4) Ako je javnost na glavnom pretresu bila isključena, izreka 
presude će se pročitati na javnom zasijedanju. Vijeće će odlučiti da li će 
isključiti javnost prilikom saopštavanja razloga presude.</p>
<p class="normal">(5) Svi prisutni saslušaće čitanje izreke presude stojeći.</p>
<p class="wyq110---naslov-clana"><a name="str_447"></a>Pritvor nakon izricanja presude</p>
<p class="clan"><a name="clan_376"></a>Član 376</p>
<p class="normal">(1) Kad izrekne presudu na kaznu zatvora ispod pet godina, 
vijeće će optuženom koji se brani sa slobode odrediti pritvor ako postoje 
razlozi iz člana 175 stav 1 tač. 1 i 3 ovog zakonika, a optuženom kome je 
presudom prvostepenog suda izrečena kazna zatvora od pet godina ili teža kazna i 
ako postoje razlozi iz člana 175 stav 1 tačka 4. Optuženom koji se nalazi u 
pritvoru vijeće će ukinuti pritvor, ako za pritvor više ne postoje razlozi zbog 
kojih je bio određen.</p>
<p class="normal">(2) Vijeće će ukinuti pritvor i narediti da se optuženi pusti 
na slobodu, ako je oslobođen od optužbe ili je optužba odbijena ili ako je 
oglašen krivim, a oslobođen od kazne ili je osuđen samo na novčanu kaznu, 
odnosno na kaznu rada u javnom interesu ili mu je izrečena uslovna osuda ili 
sudska opomena ili je zbog uračunavanja pritvora ili drugog oblika lišenja slobode 
kaznu već izdržao ili je optužba odbačena u skladu sa članom 367 ovog zakonika, 
osim zbog stvarne nenadležnosti.</p>
<p class="normal">(3) Za određivanje ili ukidanje pritvora poslije objavljivanja 
presude, do njene pravosnažnosti, primjenjivaće se odredba stava 1 ovog člana. 
Odluku donosi vijeće prvostepenog suda iz člana 24 stav 7 ovog zakonika.</p>
<p class="normal">(4) Prije donošenja rješenja kojim se određuje ili ukida pritvor 
u slučajevima iz st. 1 i 3 ovog člana, pribaviće se mišljenje državnog tužioca kad 
se postupak vodi po njegovoj optužbi.</p>
<p class="normal">(5) Ako se optuženi već nalazi u pritvoru, a vijeće nađe da 
još postoje razlozi zbog kojih je pritvor bio određen ili da postoje razlozi iz 
stava 1 ovog člana, donijeće posebno rješenje o produženju pritvora. Posebno 
rješenje vijeće donosi i kad treba odrediti ili ukinuti pritvor. Žalba protiv 
rješenja ne zadržava izvršenje rješenja, a o žalbi sud odlučuje u roku od tri dana.</p>
<p class="normal">(6) Pritvor koji je određen ili produžen u skladu sa st. 1 do 
5 ovog člana može trajati do pravosnažnosti presude, a najduže dok ne istekne 
vrijeme trajanja kazne izrečene u prvostepenoj presudi.</p>
<p class="normal">(7) Na zahtjev optuženog koji se poslije izricanja kazne 
zatvora nalazi u pritvoru, predsjednik vijeća može optuženog uputiti na 
izdržavanje kazne i prije pravosnažnosti presude.</p>
<p class="normal">(8) Ako je presuda donesena na osnovu sporazuma o priznanju krivice, optuženi koji se nalazi u pritvoru upućuje se na izdržavanje kazne zatvora, ako je vrijeme provedeno u pritvoru kraće od dužine izrečene kazne zatvora.</p>
<p class="wyq110---naslov-clana"><a name="str_448"></a>Pouka o pravu na žalbu i druga upozorenja</p>
<p class="clan"><a name="clan_377"></a>Član 377</p>
<p class="normal">(1) Po objavljivanju presude predsjednik vijeća će poučiti 
stranke o pravu na žalbu, kao i o pravu na odgovor na žalbu.</p>
<p class="normal">(2) Ako je optuženom izvršenje izrečene kazne odloženo, 
predsjednik vijeća će ga upozoriti na značaj uslovne osude i na uslove kojih se 
mora pridržavati.</p>
<p class="normal">(3) Predsjednik vijeća će upozoriti stranke da do 
pravnosnažnog okončanja postupka o svakoj promjeni adrese obavijeste sud.</p>
<p class="wyq100---naslov-grupe-clanova-kurziv"><a name="str_449"></a>4. PISMENA IZRADA I DOSTAVLjANjE PRESUDE</p>
<p class="wyq110---naslov-clana"><a name="str_450"></a>Rok za izradu presude i subjekti kojima se presuda dostavlja</p>
<p class="clan"><a name="clan_378"></a>Član 378</p>
<p class="normal">(1) Presuda koja je objavljena mora se pisano izraditi i 
otpremiti u roku od mjesec dana po objavljivanju, a u složenim stvarima, izuzetno 
u roku od dva mjeseca. Ako presuda nije izrađena u tim rokovima, predsjednik 
vijeća je dužan da pisano obavijesti predsjednika suda zbog čega to nije 
učinjeno. Predsjednik suda će preduzeti mjere da se presuda što prije izradi.</p>
<p class="normal">(2) Presudu potpisuju predsjednik vijeća i zapisničar.</p>
<p class="normal">(3) Ovjereni prepis presude dostaviće se tužiocu, kao i 
optuženom i braniocu saglasno članu 195 ovog zakonika. Ako se optuženi nalazi u 
pritvoru, ovjereni prepisi presude moraju biti poslati u rokovima predviđenim u 
stavu 1 ovog člana.</p>
<p class="normal">(4) Optuženom, privatnom tužiocu i oštećenom kao tužiocu daje 
se pouka o pravu na žalbu.</p>
<p class="normal">(5) Ovjereni prepis presude sa poukom o pravu na žalbu sud će 
dostaviti oštećenom, ako ima pravo na žalbu, licu kome je tom presudom izrečena 
mjera bezbjednosti oduzimanje predmeta, kao i pravnom licu prema kojem je 
izrečeno oduzimanje imovinske koristi. Oštećenom koji nema pravo na žalbu prepis 
presude će se dostaviti u slučaju iz člana 60 stav 2 ovog zakonika, sa poukom o 
pravu na traženje povraćaja u pređašnje stanje. Pravosnažna presuda će se dostaviti 
oštećenom, ako on to zahtijeva.</p>
<p class="normal">(6) Ako je sud, primjenom odredaba o odmjeravanju jedinstvene 
kazne za krivična djela u sticaju, izrekao kaznu, uzimajući u obzir i presude 
koje su donijeli i drugi sudovi, dostaviće ovjereni prepis pravosnažne presude 
tim sudovima.</p>
<p class="wyq110---naslov-clana"><a name="str_451"></a>Sadržaj presude</p>
<p class="clan"><a name="clan_379"></a>Član 379</p>
<p class="normal">(1) Pisano izrađena presuda mora potpuno da odgovara presudi 
koja je objavljena. Presuda mora imati uvod, izreku i obrazloženje.</p>
<p class="normal">(2) Uvod presude sadrži: grb Crne Gore, naziv suda, naznačenje 
da se presuda izriče u ime Crne Gore, ime i prezime predsjednika i članova 
vijeća i zapisničara, ime i prezime optuženog, krivično djelo za koje je optužen 
i da li je bio prisutan na glavnom pretresu, dan glavnog pretresa i da li je 
glavni pretres bio javan, ime i prezime tužioca, branioca, zakonskog zastupnika 
i punomoćnika koji su bili prisutni na glavnom pretresu i dan objavljivanja 
izrečene presude.</p>
<p class="normal">(3) Izreka presude sadrži podatke o optuženom iz člana 100 
stav 1 ovog zakonika i odluku kojom se optuženi oglašava krivim za djelo za koje 
je optužen ili kojom se oslobađa od optužbe za to djelo ili kojom se optužba 
odbija.</p>
<p class="normal">(4) Ako je optuženi oglašen krivim, izreka presude mora 
obuhvatiti i podatke iz člana 374 ovog zakonika, a ako je oslobođen od optužbe 
ili je optužba odbijena, izreka presude mora obuhvatiti opis djela za koje je 
optužen i odluku o troškovima krivičnog postupka i imovinskopravnom zahtjevu, 
ako je bio podnesen.</p>
<p class="normal">(5) U slučaju sticaja krivičnih djela sud će u izreci presude 
unijeti kazne utvrđene za svako pojedino krivično djelo, a zatim kaznu koja je 
izrečena za sva djela u sticaju.</p>
<p class="normal">(6) U obrazloženju presude sud će iznijeti razloge za svaku 
tačku presude.</p>
<p class="normal">(7) Sud će određeno i potpuno iznijeti koje činjenice i iz 
kojih razloga uzima kao dokazane ili nedokazane, dajući pri tome naročito ocjenu 
vjerodostojnosti protivrječnih dokaza, iz kojih razloga nije uvažio pojedine 
predloge stranaka, iz kojih razloga je odlučio da se ne sasluša neposredno 
svjedok ili vještak čiji je iskaz, odnosno pisani nalaz i mišljenje pročitan u 
skladu sa članom 356 ovog zakonika, kojim razlozima se rukovodio prilikom 
rješavanja pravnih pitanja, a naročito prilikom utvrđivanja da li postoji krivično 
djelo i krivica optuženog i o primjeni određenih odredaba zakona na optuženog i 
njegovo djelo kao i o razlozima upućivanja oštećenog na parnicu.</p>
<p class="normal">(8) Ako je optuženi osuđen na kaznu, u obrazloženju će se 
navesti koje je okolnosti sud uzeo u obzir prilikom odmjeravanja kazne. Sud će 
posebno obrazložiti kojim se razlozima rukovodio kad je našao da treba u slučaju 
višestrukog povrata u smislu Krivičnog zakonika izreći strožiju kaznu od 
propisane ili kad je našao da kaznu treba ublažiti ili optuženog osloboditi od 
kazne ili uslovno osuditi ili da treba izreći mjeru bezbjednosti ili oduzimanje 
imovinske koristi ili opozvati uslovni otpust.</p>
<p class="normal">(9) Ako se optuženi oslobađa od optužbe, u obrazloženju će se 
naročito navesti razlog iz člana 373 ovog zakonika zbog kojeg se to čini.</p>
<p class="normal">(10) U obrazloženju presude kojom se optužba odbija i u 
obrazloženju rješenja kojim se optužba odbacuje sud će se ograničiti samo na 
razloge za odbijanje, odnosno odbacivanje optužbe, bez upuštanja u ocjenu glavne 
stvari.</p>
<p class="wyq110---naslov-clana"><a name="str_452"></a>Ispravke u presudi</p>
<p class="clan"><a name="clan_380"></a>Član 380</p>
<p class="normal">(1) Greške u imenima i brojevima, kao i druge očigledne greške 
u pisanju i računanju, nedostatke u obliku i nesaglasnosti pisano izrađene presude 
sa izvornikom, predsjednik vijeća će ispraviti posebnim rješenjem, na zahtjev 
stranaka ili po službenoj dužnosti.</p>
<p class="normal">(2) Ako postoji nesaglasnost između pisano izrađene presude i 
njenog izvornika u pogledu podataka iz člana 374 stav 1 tač. 1 do 5 i tačka 7 
ovog zakonika, rješenje o ispravci dostaviće se licima iz člana 378 ovog 
zakonika. U tom slučaju rok za žalbu protiv presude teče od dana dostavljanja tog 
rješenja, protiv kojeg posebna žalba nije dozvoljena.</p>
<p class="wyq040---podglava-kurziv-bold"><a name="str_453"></a>G. POSTUPAK PO PRAVNIM LIJEKOVIMA</p>
<p class="wyq060---pododeljak"><a name="str_454"></a>Glava XXIV</p>
<p class="wyq060---pododeljak">REDOVNI PRAVNI LIJEKOVI</p>
<p class="wyq080---odsek"><a name="str_455"></a>1. ŽALBA NA PRESUDU PRVOSTEPENOG SUDA</p>
<p class="wyq100---naslov-grupe-clanova-kurziv"><a name="str_456"></a>1) Pravo na izjavljivanje žalbe</p>
<p class="wyq110---naslov-clana"><a name="str_457"></a>Pravo na žalbu i žalbeni rok</p>
<p class="clan"><a name="clan_381"></a>Član 381</p>
<p class="normal">(1) Protiv presude donesene u prvom stepenu može se izjaviti 
žalba u roku od petnaest dana od dana dostavljanja prepisa presude.</p>
<p class="normal">(2) Blagovremeno izjavljena žalba odlaže izvršenje presude.</p>
<p class="wyq110---naslov-clana"><a name="str_458"></a>Subjekti žalbe</p>
<p class="clan"><a name="clan_382"></a>Član 382</p>
<p class="normal">(1) Žalbu mogu izjaviti stranke, branilac, zakonski zastupnik 
optuženog i oštećeni.</p>
<p class="normal">(2) U korist optuženog žalbu mogu izjaviti i njegov bračni 
drug, srodnik po krvi u pravoj liniji, usvojilac, usvojenik, brat, sestra, 
hranilac i lice sa kojim živi u vanbračnoj zajednici. Rok za žalbu i u tom 
slučaju teče od dana kad je optuženom, odnosno njegovom braniocu dostavljen prepis 
presude.</p>
<p class="normal">(3) Državni tužilac može izjaviti žalbu na štetu ili u korist 
optuženog.</p>
<p class="normal">(4) Oštećeni može pobijati presudu samo zbog odluke suda o 
troškovima krivičnog postupka, osim kad je državni tužilac preuzeo gonjenje od 
oštećenog kao tužioca u skladu sa članom 62 stav 2 ovog zakonika ili je donesena 
oslobađajuća presuda, kad oštećeni može izjaviti žalbu zbog svih osnova iz člana 
385 ovog zakonika.</p>
<p class="normal">(5) Žalbu može izjaviti i lice kome je izrečena mjera 
bezbjednosti oduzimanje predmeta ili od koga je oduzeta imovinska korist 
pribavljena krivičnim djelom.</p>
<p class="normal">(6) Branilac i lica iz stava 2 ovog člana mogu izjaviti žalbu 
i bez posebnog ovlašćenja optuženog, ali ne i protiv njegove volje, osim kad je 
optuženom izrečena najduža kazna zatvora.</p>
<p class="wyq110---naslov-clana"><a name="str_459"></a>Odricanje od prava na žalbu i odustanak od žalbe</p>
<p class="clan"><a name="clan_383"></a>Član 383</p>
<p class="normal">(1) Optuženi se može odreći prava na žalbu samo nakon što mu 
je presuda dostavljena. Optuženi se i prije toga može odreći prava na žalbu kad 
ima pravo da izjavi žalbu zbog svih osnova iz člana 385 ovog zakonika, ako su se 
tužilac i oštećeni odrekli prava na žalbu, osim ako bi optuženi po presudi imao 
da izdržava kaznu zatvora. Do donošenja odluke drugostepenog suda optuženi može 
odustati od izjavljene žalbe. Optuženi može odustati i od žalbe koju su izjavili 
njegov branilac ili lica iz člana 382 stav 2 ovog zakonika.</p>
<p class="normal">(2) Tužilac i oštećeni mogu se odreći prava na žalbu od časa 
objavljivanja presude do isteka roka za izjavljivanje žalbe, a mogu do donošenja 
odluke drugostepenog suda odustati od izjavljene žalbe.</p>
<p class="normal">(3) Odricanje i odustajanje od žalbe ne može se opozvati.</p>
<p class="normal">(4) Optuženi se ne može odreći prava na žalbu niti odustati od 
izjavljene žalbe ako mu je izrečena najduža kazna zatvora.</p>
<p class="normal">(5) Ako se optuženi, tužilac ili oštećeni, kad ima pravo da 
izjavi žalbu i iz drugih osnova, a ne samo zbog troškova, odrekne prava na žalbu 
prije nego što je presuda pisano izrađena, u obrazloženju presude će se samo 
ukratko navesti razlozi kojima se sud rukovodio u ocjeni da treba izreći 
određenu krivičnu sankciju, odnosno vrstu i mjeru kazne, bez navođenja svih 
podataka iz člana 379 st. 6, 7 i 8 ovog zakonika.</p>
<p class="wyq100---naslov-grupe-clanova-kurziv"><a name="str_460"></a>2) Sadržaj žalbe</p>
<p class="wyq110---naslov-clana"><a name="str_461"></a>Sadržaj žalbe i postupanje po nepotpunoj žalbi</p>
<p class="clan"><a name="clan_384"></a>Član 384</p>
<p class="normal">Žalba treba da sadrži:</p>
<p class="normal">1) označenje presude protiv koje se izjavljuje žalba;</p>
<p class="normal">2) osnov za pobijanje presude iz člana 385 ovog zakonika;</p>
<p class="normal">3) obrazloženje žalbe;</p>
<p class="normal">4) predlog da se pobijana presuda potpuno ili djelimično ukine 
ili preinači;</p>
<p class="normal">5) potpis lica koje izjavljuje žalbu.</p>
<p class="normal">(2) Ako je žalbu izjavio optuženi ili drugo lice iz člana 382 
stav 2 ovog zakonika, a optuženi nema branioca ili ako je žalbu izjavio 
oštećeni, oštećeni kao tužilac ili privatni tužilac koji nema punomoćnika ili 
punomoćnik nije advokat, a žalba nije sastavljena u skladu sa odredbama stava 1 
ovog člana, prvostepeni sud će pozvati žalioca da u određenom roku dopuni žalbu 
pisanim podneskom ili na zapisniku kod toga suda. Ako se žalilac ovom pozivu ne 
odazove, sud će odbaciti žalbu ako ne sadrži potpis lica koje izjavljuje žalbu, a 
žalbu koja ne sadrži označenje presude protiv koje se izjavljuje žalba, odbaciće 
samo pod uslovom da se ne može utvrditi na koju se presudu odnosi.</p>
<p class="normal">(3) Ako je žalbu izjavio državni tužilac, branilac ili 
oštećeni, oštećeni kao tužilac ili privatni tužilac koji ima za punomoćnika 
advokata, a žalba ne sadrži podatke iz stava 1 ovog člana, sud će žalbu 
odbaciti.</p>
<p class="normal">(4) U žalbi se mogu iznositi nove činjenice i novi dokazi, ali 
je žalilac dužan da navede razloge zašto ih ranije nije iznio. Optuženi koji je 
u cjelosti priznao osnovanost optužbe u skladu sa članom 340 ovog zakonika može 
u žalbi iznijeti samo one nove činjenice i dokaze koji su važni za odluku o 
kazni. Pozivajući se na nove činjenice, žalilac je dužan da navede dokaze kojima 
bi se te činjenice imale dokazati, a pozivajući se na nove dokaze, dužan je da 
navede činjenice koje pomoću tih dokaza želi da dokaže.</p>
<p class="wyq100---naslov-grupe-clanova-kurziv"><a name="str_462"></a>3) Osnovi zbog kojih se presuda može pobijati</p>
<p class="clan"><a name="clan_385"></a>Član 385</p>
<p class="normal">Presuda se može pobijati zbog:</p>
<p class="normal">1) bitne povrede odredaba krivičnog postupka;</p>
<p class="normal">2) povrede Krivičnog zakonika;</p>
<p class="normal">3) pogrešno ili nepotpuno utvrđenog činjeničnog stanja;</p>
<p class="normal">4) odluke o krivičnim sankcijama, oduzimanju imovinske koristi, 
troškovima krivičnog postupka, imovinskopravnim zahtjevima.</p>
<p class="wyq110---naslov-clana"><a name="str_463"></a>Bitne povrede krivičnog postupka</p>
<p class="clan"><a name="clan_386"></a>Član 386</p>
<p class="normal">(1) Bitna povreda odredaba krivičnog postupka postoji, ako je:</p>
<p class="normal">1) sud bio nepropisno sastavljen ili je u izricanju presude 
učestvovao sudija koji nije učestvovao na glavnom pretresu ili koji je 
pravosnažnom odlukom izuzet od suđenja;</p>
<p class="normal">2) glavni pretres održan bez lica čije je prisustvo na glavnom 
pretresu po ovom zakoniku obavezno;</p>
<p class="normal">3) sud povrijedio propise krivičnog postupka u pogledu 
postojanja optužbe ovlašćenog tužioca ili odobrenja nadležnog organa;</p>
<p class="normal">4) presudu donio sud koji zbog stvarne nenadležnosti nije 
mogao suditi u toj stvari;</p>
<p class="normal">5) optužba prekoračena u smislu člana 369 stav 1 ovog 
zakonika;</p>
<p class="normal">6) presudom povrijeđena odredba člana 400 ovog zakonika;</p>
<p class="normal">7) presuda zasnovana na dokazu na kojem se po odredbama ovog 
zakonika ne može zasnivati presuda, osim ako nije, s obzirom na druge dokaze, 
očigledno da bi i bez tog dokaza bila donesena ista presuda;</p>
<p class="normal">8) izreka presude nerazumljiva, protivrječna sama sebi ili razlozima presude;</p>
<p class="normal">9) presuda nema uopšte razloga ili u njoj nijesu navedeni razlozi o odlučnim činjenicama ili su ti razlozi potpuno nejasni ili u znatnoj mjeri protivrječni ili ako o odlučnim činjenicama postoji znatna protivrječnost između onog što se navodi u razlozima presude o sadržini isprava ili zapisnika o iskazima datim u postupku i samih tih isprava.</p>
<p class="normal">(2) Bitna povreda odredaba krivičnog postupka postoji i kad 
sud za vrijeme pripremanja glavnog pretresa ili u toku glavnog pretresa ili 
prilikom donošenja odluke nije primijenio ili je nepravilno primijenio neku 
odredbu ovog zakonika, a to je bilo od uticaja na zakonito i pravilno donošenje 
odluke.</p>
<p class="wyq110---naslov-clana"><a name="str_464"></a>Povrede Krivičnog zakonika</p>
<p class="clan"><a name="clan_387"></a>Član 387</p>
<p class="normal">Povreda Krivičnog zakonika postoji ako je Krivični zakonik 
povrijeđen u odnosu na to da li:</p>
<p class="normal">1) je djelo za koje se optuženi goni krivično djelo;</p>
<p class="normal">2) ima okolnosti koje isključuju krivično gonjenje, a naročito da 
li je nastupila zastarjelost krivičnog gonjenja ili je gonjenje isključeno usljed 
amnestije ili pomilovanja ili je stvar pravosnažno presuđena;</p>
<p class="normal">3) je u pogledu krivičnog djela koje je predmet optužbe 
primijenjen zakon koji se ne može primijeniti;</p>
<p class="normal">4) je odlukom o krivičnoj sankciji, oduzimanju imovinske 
koristi ili opozivanju uslovnog otpusta prekoračeno ovlašćenje koje sud ima po 
zakonu;</p>
<p class="normal">5) su povrijeđene odredbe o uračunavanju pritvora, izdržane 
kazne zatvora i svakog drugog oblika lišenja slobode u vezi sa krivičnim djelom.</p>
<p class="wyq110---naslov-clana"><a name="str_465"></a>Pogrešno ili nepotpuno utvrđeno činjenično stanje</p>
<p class="clan"><a name="clan_388"></a>Član 388</p>
<p class="normal">(1) Presuda se može pobijati zbog pogrešno ili nepotpuno 
utvrđenog činjeničnog stanja kad je sud neku odlučnu činjenicu pogrešno utvrdio ili 
je nije utvrdio.</p>
<p class="normal">(2) Nepotpuno utvrđeno činjenično stanje postoji i kad na to 
ukazuju nove činjenice ili novi dokazi.</p>
<p class="wyq110---naslov-clana"><a name="str_466"></a>Pobijanje presude zbog odluke o krivičnim sankcijama, oduzimanju 
imovinske koristi, troškovima krivičnog postupka i imovinskopravnom zahtjevu</p>
<p class="clan"><a name="clan_389"></a>Član 389</p>
<p class="normal">(1) Presuda, odnosno rješenje o sudskoj opomeni može se 
pobijati zbog odluke o kazni, uslovnoj osudi i sudskoj opomeni kad tom odlukom 
nije prekoračeno zakonsko ovlašćenje iz člana 387 tačka 4 ovog zakonika, ali sud 
nije pravilno odmjerio kaznu, s obzirom na okolnosti koje utiču da kazna bude 
veća ili manja i zbog toga što je sud primijenio ili nije primijenio odredbe o 
ublažavanju kazne, oslobođenju od kazne, uslovnoj osudi, opozivanju uslovnog 
otpusta ili sudskoj opomeni, iako su za to postojali zakonski uslovi.</p>
<p class="normal">(2) Odluka o mjeri bezbjednosti ili oduzimanju imovinske 
koristi može se pobijati ako ne postoji povreda zakona iz člana 387 tačka 4 ovog 
zakonika, ali je sud nepravilno donio ovu odluku ili nije izrekao mjeru 
bezbjednosti, odnosno oduzimanje imovinske koristi, iako su za to postojali 
zakonski uslovi.</p>
<p class="normal">(3) Odluka o troškovima postupka može se pobijati ako je 
nepravilna ili suprotna zakonu.</p>
<p class="normal">(4) Odluka o imovinskopravnim zahtjevima može se pobijati ako 
je donesena suprotno zakonu.</p>
<p class="wyq100---naslov-grupe-clanova-kurziv"><a name="str_467"></a>4) Postupak po žalbi</p>
<p class="wyq110---naslov-clana"><a name="str_468"></a>Podnošenje žalbe</p>
<p class="clan"><a name="clan_390"></a>Član 390</p>
<p class="normal">(1) Žalba se podnosi sudu koji je izrekao prvostepenu presudu 
u dovoljnom broju primjeraka za sud, kao i za protivnu stranku i branioca.</p>
<p class="normal">(2) Neblagovremenu i nedozvoljenu žalbu u smislu čl. 404 i 405 
ovog zakonika odbaciće rješenjem predsjednik vijeća prvostepenog suda.</p>
<p class="wyq110---naslov-clana"><a name="str_469"></a>Odgovor na žalbu</p>
<p class="clan"><a name="clan_391"></a>Član 391</p>
<p class="normal">Ako žalba ne bude odbačena primjerak žalbe dostaviće 
prvostepeni sud protivnoj stranci u skladu sa čl. 195 i 196 ovog zakonika, koja 
može u roku od osam dana od dana prijema podnijeti sudu odgovor na žalbu. Žalbu 
i odgovor na žalbu, sa svim spisima, prvostepeni sud će dostaviti drugostepenom 
sudu.</p>
<p class="wyq110---naslov-clana"><a name="str_470"></a>Postupanje pred drugostepenim sudom</p>
<p class="clan"><a name="clan_392"></a>Član 392</p>
<p class="normal">(1) Kad spisi sa žalbom stignu drugostepenom sudu odmah se, na propisan način, određuje sudija izvjestilac.</p>
<p class="normal">(2) Ako sudija izvjestilac utvrdi da postoje greške u imenima i brojevima, kao i druge očigledne greške u pisanju i računanju, nedostaci u obliku i nesaglasnosti pisano izrađene presude sa izvornikom u pogledu podataka iz člana 374 stav 1 tač. 1 do 5 i tačka 7 ovog zakonika, dostaviće spise prvostepenom sudu prije održavanja sjednice drugostepenog vijeća, da predsjednik prvostepenog vijeća donese posebno rješenje o ispravci prvostepene presude, u skladu sa članom 380 ovog zakonika.</p>
<p class="normal">(3) Sudija izvjestilac može, po potrebi, od prvostepenog suda pribaviti izvještaj o povredama odredaba krivičnog postupka, a može preko tog suda ili sudije za istragu suda na čijem se području radnja ima izvršiti ili na drugi način provjeriti navode žalbe u pogledu novih dokaza i novih činjenica ili od drugih organa ili organizacija pribaviti potrebne izvještaje ili spise.</p>
<p class="normal">(4) Ako sudija izvjestilac utvrdi da se u spisima nalaze zapisnici i obavještenja iz člana 211 ovog zakonika, dostaviće spise prvostepenom sudu, prije održavanja sjednice drugostepenog vijeća, da predsjednik prvostepenog vijeća donese rješenje o njihovom izdvajanju iz spisa i da ih, po pravosnažnosti rješenja, u zatvorenom omotu preda sudiji za istragu radi čuvanja odvojeno od ostalih spisa.</p>
<p class="normal">(5) Ako se radi o krivičnom djelu za koje se goni po optužbi državnog tužioca, sudija izvjestilac će spise dostaviti državnom tužiocu, koji je dužan da ih razmotri i podnese svoj predlog ili izjavi da će predlog podnijeti na sjednici vijeća i da ih bez odlaganja vrati sudu.</p>
<p class="wyq110---naslov-clana"><a name="str_471"></a>Sjednica vijeća</p>
<p class="clan"><a name="clan_393"></a>Član 393</p>
<p class="normal">(1) O sjednici vijeća obavijestiće se ovlašćeni tužilac, optuženi ili njegov branilac koji je u roku predviđenom 
za žalbu ili za odgovor na žalbu zahtijevao da bude obaviješten o sjednici ili 
je predložio održavanje pretresa pred drugostepenim sudom u skladu sa članom 395 
ovog zakonika. Predsjednik vijeća ili vijeće može odlučiti da se o sjednici 
vijeća obavijeste stranke i kad nijesu to zahtijevale ili da se o sjednici 
obavijesti i stranka koja to nije zahtijevala, ako bi njihovo prisustvo bilo 
korisno za razjašnjenje stvari.</p>
<p class="normal">(2) Ako se o sjednici vijeća obavještava optuženi koji je u 
pritvoru ili na izdržavanju kazne zatvora, predsjednik vijeća narediće da se 
obezbijedi njegovo prisustvo.</p>
<p class="normal">(3) Sjednica vijeća počinje izvještajem sudije izvjestioca o 
stanju stvari. Vijeće može od stranaka koje prisustvuju sjednici zatražiti 
potrebna objašnjenja u vezi sa žalbenim navodima. Stranke mogu predložiti da se 
radi dopune izvještaja pročitaju pojedini spisi i mogu, po dozvoli predsjednika 
vijeća, dati potrebna objašnjenja za svoje stavove iz žalbe, odnosno odgovora na 
žalbu, ne ponavljajući ono što je sadržano u izvještaju.</p>
<p class="normal">(4) Nedolazak stranaka koje su uredno obaviještene ne 
sprječava održavanje sjednice vijeća. Ako optuženi nije obavijestio sud o 
promjeni boravišta ili adrese stana, može se održati sjednica vijeća, iako 
optuženi o sjednici nije bio obaviješten.</p>
<p class="normal">(5) Na sjednici vijeća kojoj prisustvuju stranke javnost se 
može isključiti, odnosno ograničiti pod uslovima iz čl. 314 i 315 ovog zakonika.</p>
<p class="normal">(6) Zapisnik o sjednici vijeća priključuje se spisima 
prvostepenog i drugostepenog suda.</p>
<p class="normal">(7) Rješenja iz čl. 404 i 405 ovog zakonika mogu se donijeti i 
bez obavještavanja stranaka o sjednici vijeća.</p>
<p class="wyq110---naslov-clana"><a name="str_472"></a>Odlučivanje na sjednici vijeća ili na pretresu</p>
<p class="clan"><a name="clan_394"></a>Član 394</p>
<p class="normal">(1) Drugostepeni sud donosi odluku na sjednici vijeća ili na 
osnovu održanog pretresa.</p>
<p class="normal">(2) Vijeće drugostepenog suda odlučuje da li će održati 
pretres, osim ako je drukčije određeno ovim zakonikom.</p>
<p class="wyq110---naslov-clana"><a name="str_473"></a>Pretres pred drugostepenim sudom i pozivanje određenih lica</p>
<p class="clan"><a name="clan_395"></a>Član 395</p>
<p class="normal">(1) Pretres pred drugostepenim sudom održaće se samo ako je 
potrebno da se, zbog pogrešno ili nepotpuno utvrđenog činjeničnog stanja, izvedu 
novi dokazi ili ponove ranije izvedeni dokazi i ako postoje opravdani razlozi da 
se predmet ne vrati prvostepenom sudu na ponovni glavni pretres.</p>
<p class="normal">(2) Na pretres pred drugostepenim sudom pozivaju se optuženi i 
njegov branilac, tužilac, oštećeni, zakonski zastupnici i punomoćnici oštećenog, 
oštećenog kao tužioca i privatnog tužioca, kao i svjedoci i vještaci za koje sud 
odluči da se saslušaju.</p>
<p class="normal">(3) Ako je optuženi u pritvoru, predsjednik vijeća 
drugostepenog suda preduzeće potrebne mjere da se optuženi dovede na pretres.</p>
<p class="normal">(4) Ako oštećeni kao tužilac ili privatni tužilac ne dođe na 
pretres pred drugostepenim sudom, neće se primijeniti odredba člana 323 stav 2 
ovog zakonika.</p>
<p class="wyq110---naslov-clana"><a name="str_474"></a>Redosljed radnji na pretresu pred drugostepenim sudom</p>
<p class="clan"><a name="clan_396"></a>Član 396</p>
<p class="normal">(1) Pretres pred drugostepenim sudom počinje izvještajem sudije 
izvjestioca, koji izlaže stanje stvari, ne dajući svoje mišljenje o osnovanosti 
žalbe.</p>
<p class="normal">(2) Po predlogu ili po službenoj dužnosti pročitaće se presuda 
ili dio presude na koji se odnosi žalba, a po potrebi i zapisnik o glavnom 
pretresu.</p>
<p class="normal">(3) Poslije toga pozvaće se žalilac da obrazloži žalbu, a onda 
protivna stranka da mu odgovori. Optuženi i njegov branilac imaju posljednju riječ.</p>
<p class="normal">(4) Stranke mogu na pretresu iznositi nove dokaze i činjenice.</p>
<p class="normal">(5) Tužilac može, s obzirom na rezultat pretresa, u cjelini 
ili djelimično, odustati od optužnice ili izmijeniti optužnicu u korist 
optuženog. Ako je državni tužilac odustao od optužnice u cjelini, oštećeni ima 
prava iz člana 60 ovog zakonika.</p>
<p class="wyq110---naslov-clana"><a name="str_475"></a>Shodna primjena odredaba o glavnom pretresu na pretres pred 
drugostepenim sudom</p>
<p class="clan"><a name="clan_397"></a>Član 397</p>
<p class="normal">Odredbe o glavnom pretresu pred prvostepenim sudom shodno će 
se primjenjivati i na pretres pred drugostepenim sudom, ukoliko odredbama čl. 395 
i 396 ovog zakonika nije drukčije propisano.</p>
<p class="wyq100---naslov-grupe-clanova-kurziv"><a name="str_476"></a>5) Granice ispitivanja prvostepene presude</p>
<p class="wyq110---naslov-clana"><a name="str_477"></a>Granice ispitivanja</p>
<p class="clan"><a name="clan_398"></a>Član 398</p>
<p class="normal">(1) Drugostepeni sud ispituje presudu u onom dijelu koji se 
pobija žalbom, a po službenoj dužnosti mora ispitati da li:</p>
<p class="normal">1) postoji povreda odredaba krivičnog postupka iz člana 386 
stav 1 ovog zakonika;</p>
<p class="normal">2) je na štetu optuženog povrijeđen Krivični zakonik u smislu 
člana 387 ovog zakonika.</p>
<p class="normal">(2) Ako žalba izjavljena u korist optuženog ne sadrži osnov za 
pobijanje presude iz člana 385 ovog zakonika i obrazloženje žalbe, drugostepeni 
sud će se ograničiti na ispitivanje povreda iz stava 1 tač. 1 i 2 ovog člana, kao 
i na ispitivanje odluke o kazni, mjerama bezbjednosti i oduzimanju imovinske 
koristi iz člana 389 ovog zakonika.</p>
<p class="wyq110---naslov-clana"><a name="str_478"></a>Ograničenje pozivanja na žalbeni razlog</p>
<p class="clan"><a name="clan_399"></a>Član 399</p>
<p class="normal">Žalbu iz razloga propisanog u članu 388 stav 2 ovog zakonika 
žalilac može izjaviti samo ako u žalbi učini izvjesnim da za dokaze na kojima 
zasniva žalbu nije znao u vrijeme održavanja glavnog pretresa ili da je na 
glavnom pretresu, odmah čim je saznao za određeni dokaz, predložio njegovo 
izvođenje, a predsjednik vijeća je to odbio.</p>
<p class="wyq110---naslov-clana"><a name="str_479"></a>Zabrana preinačenja na štetu optuženog</p>
<p class="clan"><a name="clan_400"></a>Član 400</p>
<p class="normal">Ako je izjavljena žalba samo u korist optuženog, presuda se ne 
smije izmijeniti na njegovu štetu u pogledu pravne kvalifikacije krivičnog djela 
i krivične sankcije.</p>
<p class="wyq110---naslov-clana"><a name="str_480"></a>Prošireno dejstvo žalbe</p>
<p class="clan"><a name="clan_401"></a>Član 401</p>
<p class="normal">Žalba zbog pogrešno ili nepotpuno utvrđenog činjeničnog stanja 
ili zbog povrede Krivičnog zakonika izjavljena u korist optuženog obuhvata i 
žalbu zbog odluke o krivičnoj sankciji i oduzimanju imovinske koristi iz člana 
389 ovog zakonika.</p>
<p class="wyq110---naslov-clana"><a name="str_481"></a>Povlastica povezanosti (Beneficium cohaesionis)</p>
<p class="clan"><a name="clan_402"></a>Član 402</p>
<p class="normal">Ako drugostepeni sud povodom žalbe utvrdi da su razlozi zbog 
kojih je donio odluku u korist optuženog od koristi i za nekog od saoptuženih 
koji nije izjavio žalbu ili je nije izjavio u tom pravcu, postupiće po službenoj 
dužnosti kao da takva žalba postoji.</p>
<p class="wyq100---naslov-grupe-clanova-kurziv"><a name="str_482"></a>6) Odluke drugostepenog suda po žalbi</p>
<p class="wyq110---naslov-clana"><a name="str_483"></a>Drugostepene odluke</p>
<p class="clan"><a name="clan_403"></a>Član 403</p>
<p class="normal">(1) Drugostepeni sud može, na sjednici vijeća ili na osnovu 
održanog pretresa:</p>
<p class="normal">1) odbaciti žalbu kao neblagovremenu ili kao nedozvoljenu;</p>
<p class="normal">2) odbiti žalbu kao neosnovanu i potvrditi presudu 
prvostepenog suda;</p>
<p class="normal">3) ukinuti presudu prvostepenog suda i uputiti predmet 
prvostepenom sudu na ponovno suđenje;</p>
<p class="normal">4) preinačiti prvostepenu presudu.</p>
<p class="normal">(2) O svim žalbama protiv iste presude drugostepeni sud 
odlučuje jednom odlukom.</p>
<p class="wyq110---naslov-clana"><a name="str_484"></a>Odbacivanje žalbe kao neblagovremene</p>
<p class="clan"><a name="clan_404"></a>Član 404</p>
<p class="normal">Žalba će se odbaciti rješenjem kao neblagovremena ako se utvrdi 
da je podnijeta poslije zakonskog roka.</p>
<p class="wyq110---naslov-clana"><a name="str_485"></a>Odbacivanje žalbe kao nedozvoljene</p>
<p class="clan"><a name="clan_405"></a>Član 405</p>
<p class="normal">Žalba će se odbaciti rješenjem kao nedozvoljena ako se utvrdi da 
je žalbu izjavilo lice koje nije ovlašćeno za podnošenje žalbe ili lice koje se 
odreklo prava na žalbu ili ako se utvrdi odustanak od žalbe ili da je poslije 
odustanka ponovo izjavljena žalba ili ako žalba po zakonu nije dozvoljena.</p>
<p class="wyq110---naslov-clana"><a name="str_486"></a>Odbijanje žalbe</p>
<p class="clan"><a name="clan_406"></a>Član 406</p>
<p class="normal">Drugostepeni sud će presudom odbiti žalbu kao neosnovanu i 
potvrditi presudu prvostepenog suda kad utvrdi da ne postoje razlozi zbog kojih 
se presuda pobija niti povrede zakona iz člana 398 stav 1 ovog zakonika.</p>
<p class="wyq110---naslov-clana"><a name="str_487"></a>Ukidanje prvostepene presude i vraćanje predmeta na ponovno 
suđenje</p>
<p class="clan"><a name="clan_407"></a>Član 407</p>
<p class="normal">(1) Drugostepeni sud će, uvažavajući žalbu ili po službenoj 
dužnosti, rješenjem ukinuti prvostepenu presudu i vratiti predmet na ponovno 
suđenje, ako utvrdi da postoji bitna povreda odredaba krivičnog postupka, osim 
slučajeva iz člana 409 stav 1 ovog zakonika ili ako smatra da zbog pogrešno ili 
nepotpuno utvrđenog činjeničnog stanja treba narediti novi glavni pretres pred 
prvostepenim sudom.</p>
<p class="normal">(2) Drugostepeni sud će, uvažavajući žalbu ili po službenoj dužnosti, rješenjem ukinuti prvostepenu presudu, ako utvrdi da postoji bitna povreda odredaba krivičnog postupka iz člana 386 stav 1 tačka 9 ovog zakonika i naložiti prvostepenom sudu da, bez otvaranja glavnog pretresa, otkloni navedenu povredu izradom novog pismenog otpravka presude.</p>
<p class="normal">(3) Drugostepeni sud može narediti da se novi glavni pretres 
pred prvostepenim sudom održi pred potpuno izmijenjenim vijećem.</p>
<p class="normal">(4) Drugostepeni sud može i djelimično ukinuti prvostepenu 
presudu ako se pojedini djelovi presude mogu izdvojiti bez štete za pravilno 
presuđenje.</p>
<p class="normal">(5) Ako se optuženi nalazi u pritvoru, drugostepeni sud će 
ispitati da li još postoje razlozi za pritvor i donijeće rješenje o produženju ili 
ukidanju pritvora. Protiv ovog rješenja nije dozvoljena žalba.</p>
<p class="normal">(6) Kad je prvostepena presuda jednom ukinuta, drugostepeni 
sud će u sjednici vijeća ili nakon održanog pretresa sam donijeti presudu.</p>
<p class="wyq110---naslov-clana"><a name="str_488"></a>Ostale odluke drugostepenog suda</p>
<p class="clan"><a name="clan_408"></a>Član 408</p>
<p class="normal">(1) Ako drugostepeni sud utvrdi da postoji neki od razloga iz 
člana 367 ovog zakonika, rješenjem će ukinuti presudu prvostepenog suda i 
odbaciti optužnicu.</p>

<p class="normal">(2) Ako drugostepeni sud, prilikom razmatranja žalbe, utvrdi da 
je za suđenje u prvom stepenu stvarno nadležan, ukinuće prvostepenu presudu, 
predmet uputiti vijeću tog suda i o tome obavijestiti prvostepeni sud.</p>
<p class="normal">(3) Ako je žalba izjavljena samo u korist optuženog, a utvrdi 
se da je za suđenje u prvom stepenu nadležan viši sud, ne može se samo iz tog 
razloga ukinuti prvostepena presuda.</p>
<p class="wyq110---naslov-clana"><a name="str_489"></a>Preinačenje prvostepene presude</p>
<p class="clan"><a name="clan_409"></a>Član 409</p>
<p class="normal">(1) Drugostepeni sud će, uvažavajući žalbu ili po službenoj 
dužnosti, presudom preinačiti prvostepenu presudu, ako utvrdi da su odlučne 
činjenice u prvostepenoj presudi pravilno utvrđene i da se, s obzirom na utvrđeno 
činjenično stanje, po pravilnoj primjeni zakona ima donijeti drukčija presuda, a 
prema stanju stvari i u slučaju povrede iz člana 386 stav 1 tač. 3, 5 i 6 ovog 
zakonika.</p>
<p class="normal">(2) Ako drugostepeni sud nađe da postoje zakonski uslovi za 
izricanje sudske opomene, preinačiće rješenjem prvostepenu presudu i izreći sudsku 
opomenu.</p>
<p class="normal">(3) Ako su se zbog preinačenja prvostepene presude stekli 
uslovi da se odredi, odnosno ukine pritvor na osnovu člana 175 stav 1 tačka 4 i 
člana 376 stav 2 ovog zakonika, drugostepeni sud će o tome donijeti posebno 
rješenje, protiv kojeg nije dozvoljena žalba.</p>
<p class="wyq110---naslov-clana"><a name="str_490"></a>Obrazloženje odluke drugostepenog suda</p>
<p class="clan"><a name="clan_410"></a>Član 410</p>
<p class="normal">(1) U obrazloženju presude, odnosno rješenja drugostepeni sud 
treba da ocijeni žalbene navode i da iznese povrede zakonika koje je uzeo u 
obzir.</p>
<p class="normal">(2) Kad se prvostepena presuda ukida zbog bitnih povreda 
odredaba krivičnog postupka, u obrazloženju treba navesti koje su odredbe 
povrijeđene i u čemu se sastoje povrede iz člana 386 ovog zakonika.</p>
<p class="normal">(3) Kad se prvostepena presuda ukida zbog pogrešno ili 
nepotpuno utvrđenog činjeničnog stanja, navešće se u čemu se sastoje nedostaci u 
utvrđivanju činjeničnog stanja, odnosno zašto su novi dokazi i činjenice važni i od 
uticaja za donošenje pravilne odluke, a može se ukazati i na propuste stranaka 
koji su uticali na odluku prvostepenog suda.</p>
<p class="wyq110---naslov-clana"><a name="str_491"></a>Vraćanje spisa prvostepenom sudu</p>
<p class="clan"><a name="clan_411"></a>Član 411</p>
<p class="normal">(1) Drugostepeni sud vratiće sve spise prvostepenom sudu, sa 
dovoljnim brojem ovjerenih prepisa svoje odluke, radi dostavljanja strankama i 
drugim zainteresovanim licima.</p>
<p class="normal">(2) Drugostepeni sud je dužan da svoju odluku sa spisima 
dostavi prvostepenom sudu najkasnije u roku od četiri mjeseca, a ako je optuženi 
u pritvoru, najkasnije u roku od tri mjeseca od dana kad je primio spise od tog 
suda.</p>
<p class="wyq110---naslov-clana"><a name="str_492"></a>Ponovno održavanje glavnog pretresa pred prvostepenim sudom</p>
<p class="clan"><a name="clan_412"></a>Član 412</p>
<p class="normal">(1) Prvostepeni sud kojem je predmet upućen na suđenje uzeće za 
osnovu raniju optužnicu. Ako je presuda prvostepenog suda djelimično ukinuta, 
prvostepeni sud će za osnovu uzeti samo onaj dio optužbe koji se odnosi na 
ukinuti dio presude.</p>
<p class="normal">(2) Na novom glavnom pretresu stranke mogu isticati nove 
činjenice i iznositi nove dokaze.</p>
<p class="normal">(3) Prvostepeni sud je dužan da izvede sve procesne radnje i 
raspravi sva sporna pitanja na koja je ukazao drugostepeni sud u svojoj odluci.</p>
<p class="normal">(4) Prilikom izricanja nove presude prvostepeni sud je vezan 
zabranom iz člana 400 ovog zakonika.</p>
<p class="normal">(5) Ako je optuženi u pritvoru, vijeće prvostepenog suda dužno 
je da postupi u skladu sa članom 179 stav 2 ovog zakonika.</p>
<p class="wyq080---odsek"><a name="str_493"></a>2. ŽALBA NA PRESUDU DRUGOSTEPENOG SUDA</p>
<p class="wyq110---naslov-clana"><a name="str_494"></a>Žalba sudu trećeg stepena</p>
<p class="clan"><a name="clan_413"></a>Član 413</p>
<p class="normal">(1) Protiv presude drugostepenog suda dozvoljena je žalba sudu 
koji odlučuje u trećem stepenu, ako je:</p>
<p class="normal">1) drugostepeni sud izrekao najdužu kaznu zatvora ili ako je 
potvrdio presudu prvostepenog suda kojom je izrečena takva kazna;</p>
<p class="normal">2) drugostepeni sud na osnovu održanog pretresa utvrdio 
činjenično stanje drukčije nego prvostepeni sud i na tako utvrđenom činjeničnom 
stanju zasnovao svoju presudu;</p>
<p class="normal">3) drugostepeni sud preinačio presudu prvostepenog suda kojom 
je optuženi oslobođen od optužbe i izrekao presudu kojom se optuženi oglašava 
krivim.</p>
<p class="normal">(2) O žalbi protiv drugostepene presude rješava sud trećeg 
stepena shodno odredbama ovog zakonika koje važe za postupak u drugom stepenu.</p>
<p class="normal">(3) Na saoptuženog koji nije imao pravo da izjavi žalbu ili 
nije izjavio žalbu protiv drugostepene presude primjenjuju se odredbe člana 402 
ovog zakonika.</p>
<p class="wyq080---odsek"><a name="str_495"></a>3. ŽALBA NA RJEŠENjE</p>
<p class="wyq110---naslov-clana"><a name="str_496"></a>Dopuštenost žalbe na rješenje</p>
<p class="clan"><a name="clan_414"></a>Član 414</p>
<p class="normal">(1) Protiv rješenja sudije za istragu i protiv drugih rješenja 
suda donesenih u prvom stepenu stranke i lica čija su prava povrijeđena mogu 
izjaviti žalbu ako ovim zakonikom nije određeno da žalba nije dozvoljena.</p>
<p class="normal">(2) Protiv rješenja vijeća donesenog prije i u toku istrage 
nije dozvoljena žalba, ako ovim zakonikom nije drukčije određeno.</p>
<p class="normal">(3) Protiv rješenja državnog tužioca odlučuje sudija za 
istragu, osim kad je ovim zakonikom drukčije određeno.</p>
<p class="normal">(4) Rješenja koja se donose radi pripremanja glavnog pretresa i 
presude mogu se pobijati samo u žalbi na presudu.</p>
<p class="normal">(5) Protiv rješenja Vrhovnog suda žalba nije dozvoljena.</p>
<p class="wyq110---naslov-clana"><a name="str_497"></a>Opšti rok za izjavljivanje žalbe</p>
<p class="clan"><a name="clan_415"></a>Član 415</p>
<p class="normal">(1) Žalba se podnosi sudu koji je donio rješenje.</p>
<p class="normal">(2) Ako ovim zakonikom nije drukčije određeno, žalba na 
rješenje podnosi se u roku od tri dana od dana dostavljanja rješenja.</p>
<p class="wyq110---naslov-clana"><a name="str_498"></a>Odlaganje izvršenja rješenja</p>
<p class="clan"><a name="clan_416"></a>Član 416</p>
<p class="normal">Ako ovim zakonikom nije drukčije određeno, podnošenjem žalbe na 
rješenje odlaže se izvršenje rješenja protiv kojeg je izjavljena žalba.</p>
<p class="wyq110---naslov-clana"><a name="str_499"></a>Odlučivanje o žalbi na rješenje</p>
<p class="clan"><a name="clan_417"></a>Član 417</p>
<p class="normal">(1) O žalbi na rješenje prvostepenog suda odlučuje drugostepeni 
sud u sjednici vijeća, ako ovim zakonikom nije drukčije određeno.</p>
<p class="normal">(2) O žalbi na rješenje sudije za istragu odlučuje vijeće iz 
člana 24 stav 7 ovog zakonika, ako ovim zakonikom nije drukčije određeno.</p>
<p class="normal">(3) Rješavajući o žalbi sud može rješenjem odbaciti žalbu kao 
neblagovremenu ili kao nedozvoljenu, odbiti žalbu kao neosnovanu ili uvažiti 
žalbu i rješenje preinačiti ili ukinuti i, po potrebi, predmet uputiti na ponovno 
odlučivanje.</p>
<p class="normal">(4) Ispitujući žalbu sud će, po službenoj dužnosti, paziti da li postoje povrede odredaba krivičnog postupka iz člana 386 stav 1 ovog zakonika.</p>
<p class="wyq110---naslov-clana"><a name="str_500"></a>Shodna primjena drugih odredaba</p>
<p class="clan"><a name="clan_418"></a>Član 418</p>
<p class="normal">(1) Na postupak po žalbi na rješenje shodno će se primjenjivati 
odredbe čl. 382, 384, 390, člana 392 st. 1, 3 i 4, čl. 400 i 402 ovog zakonika.</p>
<p class="normal">(2) Ako je žalba izjavljena na rješenje iz člana 471 ovog 
zakonika, o sjednici vijeća obavještava se državni tužilac, a druga lica pod 
uslovima iz člana 393 ovog zakonika.</p>
<p class="normal">(3) Ako ovim zakonikom nije drukčije određeno, sud je dužan da 
odluku o žalbi sa spisima dostavi sudu koji je donio rješenje, najkasnije u roku 
od mjesec dana od dana prijema spisa od tog suda.</p>
<p class="wyq110---naslov-clana"><a name="str_501"></a>Primjena odredaba ovog zakonika</p>
<p class="clan"><a name="clan_419"></a>Član 419</p>
<p class="normal">Ako ovim zakonikom nije drukčije određeno, odredbe čl. 414 i 
418 ovog zakonika primijeniće se i na sva ostala rješenja koja se donose po ovom 
zakoniku.</p>
<p class="wyq060---pododeljak"><a name="str_502"></a>Glava XXV</p>
<p class="wyq060---pododeljak">VANREDNI PRAVNI LIJEKOVI</p>
<p class="wyq100---naslov-grupe-clanova-kurziv"><a name="str_503"></a>1. PONAVLjANjE KRIVIČNOG POSTUPKA</p>
<p class="wyq110---naslov-clana"><a name="str_504"></a>Opšta odredba</p>
<p class="clan"><a name="clan_420"></a>Član 420</p>
<p class="normal">Krivični postupak koji je okončan pravosnažnim rješenjem ili 
pravosnažnom presudom može se, na zahtjev ovlašćenog lica, ponoviti samo u 
slučajevima i pod uslovima propisanim ovim zakonikom.</p>
<p class="wyq110---naslov-clana"><a name="str_505"></a>Preinačenje presude bez ponavljanja postupka (nepravo ponavljanje 
krivičnog postupka)</p>
<p class="clan"><a name="clan_421"></a>Član 421</p>
<p class="normal">(1) Pravosnažna presuda može se preinačiti i bez ponavljanja 
krivičnog postupka ako:</p>
<p class="normal">1) je u dvije ili više presuda protiv istog osuđenog 
pravosnažno izrečeno više kazni, a nijesu primijenjene odredbe o odmjeravanju 
jedinstvene kazne za djela u sticaju;</p>
<p class="normal">2) je prilikom izricanja jedinstvene kazne, primjenom odredaba 
o sticaju krivičnih djela iz Krivičnog zakonika, uzeta kao utvrđena i kazna koja 
je već obuhvaćena u kazni izrečenoj po odredbama o sticaju u ranijoj presudi;</p>
<p class="normal">3) se pravosnažna presuda kojom je za više krivičnih djela 
izrečena jedinstvena kazna ne bi mogla u jednom dijelu izvršiti zbog amnestije, 
pomilovanja ili iz drugih razloga.</p>
<p class="normal">4) u presudi nije uračunato vrijeme provedeno u ekstradicionom pritvoru.</p>
<p class="normal">(2) U slučaju iz stava 1 tačka 1 ovog člana, sud će novom 
presudom preinačiti ranije presude u dijelu odluke o kazni i izreći jedinstvenu 
kaznu. Za donošenje nove presude nadležan je prvostepeni sud koji je sudio u 
predmetu u kojem je izrečena najstrožija vrsta kazne, kod istovrsnih kazni sud 
koji je izrekao najveću kaznu, a ako su kazne jednake sud koji je posljednji 
izrekao kaznu.</p>
<p class="normal">(3) U slučaju iz stava 1 tačka 2 ovog člana sud koji je, 
prilikom izricanja jedinstvene kazne pogrešno uzeo u obzir kaznu, koja je već 
obuhvaćena u ranijoj presudi će preinačiti svoju presudu.</p>
<p class="normal">(4) U slučaju iz stava 1 tačka 3 ovog člana sud koji je sudio 
u prvom stepenu preinačiće raniju presudu u dijelu odluke o kazni i izreći novu 
kaznu ili će utvrditi koliko se od kazne izrečene ranijom presudom ima izvršiti.</p>
<p class="normal">(5) U slučaju iz stava 1 tačka 4 ovog člana, sud koji je sudio u prvom stepenu će preinačiti presudu u dijelu odluke o kazni, na način što će u izrečenu kaznu uračunati vrijeme provedeno u ekstradicionom pritvoru.</p>
<p class="normal">(6) Novu presudu donosi sud na sjednici vijeća, na predlog 
državnog tužioca ili osuđenog, a po saslušanju protivne stranke.</p>
<p class="normal">(7) Ako su u slučaju iz stava 1 tač. 1 i 2 ovog člana, 
prilikom izricanja kazne uzete u obzir i presude drugih sudova, ovjereni prepis 
nove pravosnažne presude dostaviće se i tim sudovima.</p>
<p class="wyq110---naslov-clana"><a name="str_506"></a>Nastavljanje postupka</p>
<p class="clan"><a name="clan_422"></a>Član 422</p>
<p class="normal">(1) Ako je optužnica odbačena zato što nije bilo optužbe 
ovlašćenog tužioca ili potrebnog odobrenja državnog organa ili su postojale druge 
okolnosti koje privremeno sprječavaju gonjenje, krivični postupak će se nastaviti 
čim prestanu razlozi zbog kojih je donesena navedena odluka.</p>
<p class="normal">(2) Ako je pravosnažnim rješenjem optužnica odbačena u skladu 
sa članom 367 stav 1 tačka 1 ovog zakonika zbog stvarne nenadležnosti suda, 
postupak će se, po optužbi ovlašćenog tužioca, nastaviti pred stvarno nadležnim 
sudom.</p>
<p class="wyq110---naslov-clana"><a name="str_507"></a>Ponavljanje postupka okončanog rješenjem</p>
<p class="clan"><a name="clan_423"></a>Član 423</p>
<p class="normal">(1) Ako je mimo slučajeva iz člana 422 ovog zakonika krivični 
postupak pravosnažno obustavljen u istrazi ili prije početka glavnog pretresa, po 
optužbi ovlašćenog tužioca, ponavljanje krivičnog postupka može se dozvoliti u 
skladu sa članom 428 stav 3 ovog zakonika, kad se podnesu novi dokazi na osnovu 
kojih se sud može uvjeriti da su se stekli uslovi za ponovno pokretanje krivičnog 
postupka.</p>
<p class="normal">(2) Krivični postupak pravosnažno obustavljen do početka 
glavnog pretresa može se ponoviti kad je državni tužilac odustao od gonjenja, a 
oštećeni gonjenje nije preduzeo, ako se dokaže da je do odustanka došlo usljed 
krivičnog djela zloupotrebe službenog položaja državnog tužioca. Na dokazivanje 
da je državni tužilac učinio krivično djelo zloupotreba službenog položaja 
primjenjuje se odredba člana 424 stav 2 ovog zakonika.</p>
<p class="normal">(3) Ako je postupak obustavljen zbog toga što je oštećeni kao 
tužilac odustao od gonjenja ili što se po zakoniku smatra da je odustao, oštećeni 
kao tužilac ne može tražiti ponavljanje postupka.</p>
<p class="wyq110---naslov-clana"><a name="str_508"></a>Ponavljanje krivičnog postupka u korist okrivljenog</p>
<p class="clan"><a name="clan_424"></a>Član 424</p>
<p class="normal">(1) Krivični postupak okončan pravosnažnom presudom može se 
ponoviti u korist okrivljenog, ako:</p>
<p class="normal">1) je presuda zasnovana na lažnoj ispravi ili na lažnom iskazu 
svjedoka, vještaka ili tumača;</p>
<p class="normal">2) je do presude došlo usljed krivičnog djela sudije ili lica 
koje je vršilo dokazne radnje;</p>
<p class="normal">3) se iznesu nove činjenice ili se podnesu novi dokazi koji 
sami za sebe ili u vezi sa ranijim dokazima mogu da dovedu do oslobođenja lica 
koje je bilo osuđeno ili do njegove osude po blažem krivičnom zakonu;</p>
<p class="normal">4) je nekom za isto krivično djelo više puta suđeno ili ako je 
više lica osuđeno za krivično djelo koje je moglo učiniti samo jedno lice ili 
neka od njih;</p>
<p class="normal">5) se u slučaju osude za produženo krivično djelo ili za drugo 
krivično djelo koje po zakonu obuhvata više istovrsnih ili više raznovrsnih 
radnji iznesu nove činjenice ili podnesu novi dokazi koji ukazuju da osuđeni nije 
učinio radnju koja je obuhvaćena djelom iz osude, a postojanje ovih činjenica bi 
dovelo do primjene blažeg zakona ili bi bilo od bitnog uticaja na odmjeravanje 
kazne;</p>
<p class="normal">5a) je odlukom Ustavnog suda Crne Gore utvrđeno da su u toku krivičnog postupka povrijeđena ljudska prava i osnovne slobode i da je presuda zasnovana na takvoj povredi, a da je ponavljanjem postupka moguće ispraviti učinjenu povredu;</p>
<p class="normal">6) je odlukom Evropskog suda za ljudska prava ili drugog suda 
osnovanog potvrđenim međunarodnim ugovorom utvrđeno da su u toku krivičnog 
postupka povrijeđena ljudska prava i osnovne slobode i da je presuda zasnovana na 
takvoj povredi, a da je ponavljanjem postupka moguće ispraviti učinjenu povredu.</p>
<p class="normal">(2) U slučajevima iz stava 1 tač. 1 i 2 ovog člana mora se 
pravosnažnom presudom dokazati da su pomenuta lica oglašena krivim za krivična 
djela u vezi navedenih radnji. Ako se postupak protiv tih lica ne može sprovesti 
zbog toga što su umrla ili što postoje okolnosti koje isključuju njihovo gonjenje, 
činjenice iz stava 1 tač. 1 i 2 ovog člana se mogu utvrđivati i drugim dokazima.</p>
<p class="wyq110---naslov-clana"><a name="str_509"></a>Ponavljanje krivičnog postupka na štetu okrivljenog</p>
<p class="clan"><a name="clan_425"></a>Član 425</p>
<p class="normal">(1) Krivični postupak okončan pravosnažnom presudom može se 
ponoviti na štetu okrivljenog, ako:</p>
<p class="normal">1) se dokaže da je do presude došlo usljed krivičnog djela 
sudije ili lica koje je vršilo dokazne radnje;</p>
<p class="normal">2) je presuda kojom se optužba odbija donesena zbog odustanka 
državnog tužioca od optužbe, a dokaže se da je do ovog odustanka došlo usljed 
krivičnog djela zloupotrebe službenog položaja državnog tužioca;</p>
<p class="normal">3) se iznesu nove činjenice ili podnesu novi dokazi koji su 
sami za sebe ili u vezi sa ranijim dokazima podobni da prouzrokuju osudu lica 
koje je bilo oslobođeno ili njegovu osudu po strožijem krivičnom zakonu.</p>
<p class="normal">(2) Ponavljanje krivičnog postupka na štetu oslobođenog ili 
osuđenog lica nije dozvoljeno, ako je proteklo više od šest mjeseci od dana kad 
je tužilac saznao za nove činjenice ili nove dokaze.</p>
<p class="wyq110---naslov-clana"><a name="str_510"></a>Lica ovlašćena za podnošenje zahtjeva za ponavljanje krivičnog 
postupka</p>
<p class="clan"><a name="clan_426"></a>Član 426</p>
<p class="normal">(1) Zahtjev za ponavljanje krivičnog postupka mogu podnijeti 
stranke i branilac, a poslije smrti osuđenog zahtjev u njegovu korist mogu 
podnijeti državni tužilac i lica iz člana 382 stav 2 ovog zakonika.</p>
<p class="normal">(2) Zahtjev za ponavljanje krivičnog postupka u korist 
okrivljenog može se podnijeti i nakon što je osuđeni izdržao kaznu zatvora i bez 
obzira na zastarjelost, amnestiju ili pomilovanje.</p>
<p class="normal">(3) Ako sud koji bi bio nadležan za odlučivanje o ponavljanju 
krivičnog postupka iz člana 427 stav 1 ovog zakonika sazna da postoji razlog za 
ponavljanje krivičnog postupka obavijestiće o tome osuđenog, odnosno lice koje je 
ovlašćeno da u korist osuđenog podnese zahtjev.</p>
<p class="wyq110---naslov-clana"><a name="str_511"></a>Sadržaj zahtjeva i sud nadležan za odlučivanje o zahtjevu</p>
<p class="clan"><a name="clan_427"></a>Član 427</p>
<p class="normal">(1) O zahtjevu za ponavljanje krivičnog postupka odlučuje vijeće 
iz člana 24 stav 7 ovog zakonika suda koji je u ranijem postupku sudio u prvom 
stepenu.</p>
<p class="normal">(2) U zahtjevu se mora navesti po kojem se zakonskom osnovu 
traži ponavljanje i kojim se dokazima potkrjepljuju činjenice na kojima se zahtjev 
zasniva. Ako zahtjev ne sadrži ove podatke, sud će pozvati podnosioca da u 
određenom roku zahtjev dopuni.</p>
<p class="normal">(3) Prilikom rješavanja o zahtjevu, u vijeću po mogućnosti neće 
učestvovati sudija koji je učestvovao u donošenju presude u ranijem postupku.</p>
<p class="wyq110---naslov-clana"><a name="str_512"></a>Odlučivanje o zahtjevu</p>
<p class="clan"><a name="clan_428"></a>Član 428</p>
<p class="normal">(1) Sud će rješenjem zahtjev odbaciti, ako na osnovu samog 
zahtjeva i spisa ranijeg postupka utvrdi da je zahtjev podnijelo neovlašćeno 
lice ili da nema zakonskih uslova za ponavljanje postupka ili da su činjenice i 
dokazi na kojima se zahtjev zasniva izneseni u ranijem zahtjevu za ponavljanje 
postupka koji je odbijen pravosnažnim rješenjem suda ili da činjenice i dokazi 
očigledno nijesu podobni da se na osnovu njih dozvoli ponavljanje ili da podnosilac 
zahtjeva nije postupio u skladu sa članom 427 stav 2 ovog zakonika.</p>
<p class="normal">(2) Ako sud ne odbaci zahtjev, prepis zahtjeva će se dostaviti 
protivnoj stranci koja ima pravo da, u roku od osam dana, odgovori na zahtjev. 
Kad sudu stigne odgovor na zahtjev ili kad protekne rok za davanje odgovora, 
predsjednik vijeća će odrediti da se razjasne činjenice i pribave dokazi na koje 
se poziva u zahtjevu i u odgovoru na zahtjev.</p>
<p class="normal">(3) Poslije razjašnjenja činjenica i pribavljanja dokaza iz stava 2 
ovog člana, sud će rješenjem odmah odlučiti o zahtjevu za ponavljanje postupka u 
skladu sa članom 423 ovog zakonika. U ostalim slučajevima, kad su u pitanju 
krivična djela za koja se goni po službenoj dužnosti, predsjednik vijeća 
odrediće da se spisi dostave državnom tužiocu, koji će ih bez odlaganja, a 
najkasnije u roku od mjesec dana, vratiti sa svojim mišljenjem.</p>
<p class="wyq110---naslov-clana"><a name="str_513"></a>Dozvola za ponavljanje postupka</p>
<p class="clan"><a name="clan_429"></a>Član 429</p>
<p class="normal">(1) Kad državni tužilac vrati spise, sud će, ako ne odredi da 
se dopuni utvrđivanje činjenica i pribavljanje dokaza iz člana 428 stav 2 ovog 
zakonika, zahtjev za ponavljanje krivičnog postupka uvažiti ili će zahtjev odbiti.</p>
<p class="normal">(2) Ako sud nađe da razlozi zbog kojih je dozvolio ponavljanje 
postupka postoje i za nekog od saoptuženih koji nije podnio zahtjev za ponavljanje 
postupka, postupiće po službenoj dužnosti kao da takav zahtjev postoji.</p>
<p class="normal">(3) U rješenju kojim se dozvoljava ponavljanje krivičnog postupka 
sud će odlučiti da se odmah odredi novi glavni pretres ili da se predmet vrati u 
postupak istrage, odnosno da se sprovede istraga ako je nije bilo.</p>
<p class="normal">(4) Ako je zahtjev za ponavljanje krivičnog postupka podnesen u 
korist osuđenog, a sud smatra, s obzirom na podnesene dokaze, da osuđeni može u 
ponovljenom postupku biti osuđen na takvu kaznu da bi se uračunavanjem već 
izdržane kazne imao pustiti na slobodu ili da može biti oslobođen od optužbe ili 
da optužba može biti odbijena, odrediće da se izvršenje presude odloži, odnosno 
prekine.</p>
<p class="normal">(5) Kad rješenje kojim se dozvoljava ponavljanje krivičnog 
postupka postane pravosnažno, izvršenje kazne će se obustaviti, a sud će, po 
predlogu državnog tužioca, odrediti pritvor ako postoje uslovi iz člana 175 ovog 
zakonika.</p>
<p class="wyq110---naslov-clana"><a name="str_514"></a>Pravila ponovljenog postupka</p>
<p class="clan"><a name="clan_430"></a>Član 430</p>
<p class="normal">(1) Na novi postupak koji se vodi na osnovu rješenja kojim je 
dozvoljeno ponavljanje krivičnog postupka primjenjuju se odredbe zakona koje su 
primijenjene na ranije pravosnažno okončan postupak. U novom postupku sud nije 
vezan rješenjima donesenim u ranijem postupku.</p>
<p class="normal">(2) Ako se novi postupak obustavi do početka glavnog pretresa, 
sud će rješenjem o obustavljanju postupka ukinuti i raniju presudu.</p>
<p class="normal">(3) Kad sud u novom postupku donese presudu, odlučiće da se 
ranija presuda djelimično ili u cjelini stavlja van snage ili da se ostavlja na 
snazi. U kaznu koju odredi novom presudom sud će optuženom uračunati izdržanu 
kaznu, a ako je ponavljanje određeno samo za neko od djela za koje je optuženi bio 
osuđen, sud će izreći novu jedinstvenu kaznu po odredbama Krivičnog zakonika.</p>
<p class="normal">(4) Ako je zahtjev za ponavljanje postupka podnesen u korist 
osuđenog, sud je u novom postupku vezan zabranom iz člana 400 ovog zakonika.</p>
<p class="wyq110---naslov-clana"><a name="str_515"></a>Ponavljanje postupka kad je suđenje obavljeno u odsustvu 
okrivljenog</p>
<p class="clan"><a name="clan_431"></a>Član 431</p>
<p class="normal">(1) Krivični postupak u kojem je neko lice osuđeno u odsustvu 
u skladu sa članom 324 st. 2 i 3 ovog zakonika, ponoviće se i mimo uslova 
propisanih članom 424 ovog zakonika, ako:</p>
<p class="normal">1) osuđeni i njegov branilac podnesu zahtjev za ponavljanje 
postupka u roku od šest mjeseci od dana kad se steknu uslovi da se osuđenom sudi 
u njegovom prisustvu;</p>
<p class="normal">2) je njegovo izdavanje strana država odobrila pod uslovom da se 
postupak ponovi.</p>
<p class="normal">(2) Po isteku roka iz stava 1 tačka 1 ovog člana ponavljanje 
postupka je dozvoljeno samo pod uslovima iz čl. 424 i 426 ovog zakonika.</p>
<p class="normal">(3) U rješenju kojim se dozvoljava ponavljanje krivičnog postupka 
u slučajevima iz stava 1 ovog člana sud će odrediti da se osuđenom dostavi 
optužnica ako mu ranije nije dostavljena, a može odrediti da se predmet vrati u 
postupak istrage, odnosno da se sprovede istraga ako je nije bilo.</p>
<p class="normal">(4) Prilikom izricanja nove presude u slučajevima iz stava 1 
ovog člana sud je vezan zabranom iz člana 400 ovog zakonika.</p>
<p class="wyq110---naslov-clana"><a name="str_516"></a>Shodna primjena</p>
<p class="clan"><a name="clan_432"></a>Član 432</p>
<p class="normal">Odredbe ovog zakonika koje se odnose na ponavljanje krivičnog 
postupka shodno se primjenjuju i kad je podnesen zahtjev za izmjenu pravosnažne 
sudske odluke zasnovane na zakonu ili drugom propisu koji je prestao da važi na 
osnovu odluke Ustavnog suda Crne Gore (u daljem tekstu: Ustavni sud).</p>
<p class="wyq100---naslov-grupe-clanova-kurziv"><a name="str_517"></a>2. VANREDNO UBLAŽAVANjE KAZNE</p>
<p class="wyq110---naslov-clana"><a name="str_518"></a>Dozvoljenost zahtjeva</p>
<p class="clan"><a name="clan_433"></a>Član 433</p>
<p class="normal">Ublažavanje pravosnažno izrečene kazne koja nije izvršena, 
odnosno izdržana, dozvoljeno je kad se po pravosnažnosti presude pojave okolnosti 
kojih nije bilo kad se izricala presuda ili sud za njih nije znao iako su 
postojale, a one bi očigledno dovele do blaže osude.</p>
<p class="wyq110---naslov-clana"><a name="str_519"></a>Lica ovlašćena za podnošenje zahtjeva</p>
<p class="clan"><a name="clan_434"></a>Član 434</p>
<p class="normal">(1) Zahtjev za vanredno ublažavanje kazne mogu podnijeti 
državni tužilac, osuđeni i njegov branilac, kao i lica iz člana 382 stav 2 ovog 
zakonika.</p>
<p class="normal">(2) Zahtjev za vanredno ublažavanje kazne ne zadržava izvršenje 
kazne.</p>
<p class="wyq110---naslov-clana"><a name="str_520"></a>Odlučivanje o zahtjevu</p>
<p class="clan"><a name="clan_435"></a>Član 435</p>
<p class="normal">(1) O zahtjevu za vanredno ublažavanje kazne odlučuje sud 
određen zakonom.</p>
<p class="normal">(2) Zahtjev za vanredno ublažavanje kazne podnosi se sudu koji 
je donio prvostepenu presudu.</p>
<p class="normal">(3) Predsjednik vijeća prvostepenog suda rješenjem će odbaciti 
zahtjev koji je podnesen od lica koje nije ovlašćeno na podnošenje zahtjeva.</p>
<p class="normal">(4) Prvostepeni sud će utvrditi da li postoje razlozi za 
ublažavanje i, po pribavljenom mišljenju državnog tužioca, ako se postupak vodio po 
njegovoj optužbi, spise sa svojim obrazloženim predlogom će dostaviti sudu 
nadležnom za odlučivanje o zahtjevu za vanredno ublažavanje kazne.</p>
<p class="normal">(5) Ako se radi o krivičnom djelu za koje se postupak vodio po 
optužbi državnog tužioca, sud koji odlučuje o zahtjevu za vanredno ublažavanje 
kazne će prije donošenja rješenja spise dostaviti državnom tužiocu koji postupa 
pred tim sudom. Državni tužilac može podnijeti pisani predlog sudu.</p>
<p class="normal">(6) Sud će rješenjem zahtjev odbiti, ako nađe da nijesu 
ispunjeni zakonski uslovi za vanredno ublažavanje kazne. Ako zahtjev usvoji, sud 
će presudom preinačiti pravosnažnu presudu u dijelu odluke o kazni.</p>
<p class="wyq110---naslov-clana"><a name="str_521"></a>Opozivanje presude</p>
<p class="clan"><a name="clan_436"></a>Član 436</p>
<p class="normal">Presudu kojom je usvojio zahtjev za vanredno ublažavanje kazne 
sud će opozvati ako se, u skladu sa članom 424 stav 2 ovog zakonika, dokaže da 
se zasniva na lažnoj ispravi ili na lažnom iskazu svjedoka ili vještaka.</p>
<p class="wyq100---naslov-grupe-clanova-kurziv"><a name="str_522"></a>3. ZAHTJEV ZA ZAŠTITU ZAKONITOSTI</p>
<p class="wyq110---naslov-clana"><a name="str_523"></a>Razlozi za podizanje zahtjeva za zaštitu zakonitosti</p>
<p class="clan"><a name="clan_437"></a>Član 437</p>
<p class="normal">(1) Protiv pravosnažnih sudskih odluka i protiv sudskog 
postupka koji je prethodio tim pravosnažnim odlukama Vrhovno državno tužilaštvo 
može podići zahtjev za zaštitu zakonitosti, ako je povrijeđen zakon.</p>
<p class="normal">(2) Zahtjev iz stava 1 ovog člana Vrhovno državno tužilaštvo 
može podići i kad je odlukom Evropskog suda za ljudska prava ili drugog suda 
osnovanog potvrđenim međunarodnim ugovorom utvrđeno da su u toku krivičnog 
postupka povrijeđena ljudska prava i osnovne slobode i da je sudska odluka 
zasnovana na takvoj povredi, a nadležni sud nije dozvolio ponavljanje krivičnog 
postupka ili se povreda učinjena sudskom odlukom može otkloniti ukidanjem odluke 
ili njenim preinačenjem, a bez ponovnog vođenja postupka.</p>
<p class="normal">(3) Zahtjev iz stava 1 ovog člana Vrhovno državno tužilaštvo 
može podići i kad je sudska odluka zasnovana na zakonu ili drugom propisu koji 
je prestao da važi na osnovu odluke Ustavnog suda, ukoliko sud nije dozvolio 
ponavljanje krivičnog postupka ili se povreda učinjena u sudskoj odluci može 
otkloniti ukidanjem odluke ili njenim preinačenjem, a bez ponavljanja postupka.</p>
<p class="wyq110---naslov-clana"><a name="str_524"></a>Predlog okrivljenog za podnošenje zahtjeva za zaštitu 
zakonitosti</p>
<p class="clan"><a name="clan_438"></a>Član 438</p>
<p class="normal">(1) Okrivljeni koji je osuđen na bezuslovnu kaznu zatvora od jedne godine ili težu kaznu ili kaznu maloljetničkog zatvora i njegov branilac mogu, u roku od 30 dana od dana kad je okrivljeni primio pravosnažnu presudu, pisanim i obrazloženim predlogom tražiti od Vrhovnog državnog tužilaštva da podigne zahtjev za zaštitu zakonitosti protiv pravosnažne presude, zbog:</p>
<p class="normal">1) povrede Krivičnog zakonika na štetu okrivljenog iz člana 387 ovog zakonika;</p>
<p class="normal">2) povrede odredaba krivičnog postupka iz člana 386 stav 1 tač. 1, 3, 5, 6 i 7 ovog zakonika, ili zbog učestvovanja u rješavanju u drugom, odnosno trećem stepenu sudije koji se morao izuzeti (član 38 stav 1 tač. 1 do 5) ili zbog toga što je okrivljenom na glavnom pretresu ili pretresu pred drugostepenim sudom uskraćeno pravo da upotrebljava svoj jezik;</p>
<p class="normal">3) povrede prava okrivljenog na odbranu;</p>
<p class="normal">4) povrede odredaba krivičnog postupka u žalbenom postupku, ako je ta povreda bila od uticaja na donošenje pravilne presude.</p>
<p class="normal">(2) Predlog iz stava 1 ovog člana, ne može podnijeti okrivljeni koji nije podnio žalbu protiv presude, osim ako je presudom drugostepenog suda umjesto oslobađanja od kazne, sudske opomene, uslovne osude ili novčane kazne, izrečena bezuslovna kazna zatvora, odnosno kazna maloljetničkog zatvora umjesto vaspitne mjere.</p>
<p class="normal">(3) Vrhovno državno tužilaštvo će predlog iz stava 1 ovog člana rješenjem odbiti kao neosnovan ako ocijeni da nema razloga za podizanje zahtjeva za zaštitu zakonitosti, a odbaciti ako je predlog podnijet neblagovremeno ili od strane neovlašćenog lica.</p>
<p class="normal">(4) Protiv rješenja iz stava 3 ovog člana, okrivljeni i njegov branilac mogu, u roku od osam dana od dana prijema rješenja, podnijeti žalbu Vrhovnom sudu, preko Vrhovnog državnog tužilaštva.</p>
<p class="normal">(5) O žalbi iz stava 4 ovog člana rješava vijeće sastavljeno od troje sudija Vrhovnog suda, koje će žalbu odbaciti kao neblagovremenu ili nedozvoljenu, ako je izjavljena van zakonskog roka, odnosno od strane neovlašćenog lica, ili odbiti kao neosnovanu i potvrditi rješenje iz stava 3 ovog člana.</p>
<p class="normal">(6) Vijeće iz stava 5 ovog člana će žalbu uvažiti i ukinuti pobijano tješenje ako to rješenje nema razloga ili su dati razlozi nejasni,'zbog čega je predlog neosnovan i predmet vratiti Vrhovnom državnom tužilaštvu na ponovni postupak i odlučivanje.</p>
<p class="normal">(7) Ako vijeće iz stava 5 ovog člana odbaci ili odbije žalbu, vratiće spise predmeta Vrhovnom državnom tužilaštvu, sa dovoljnim brojem ovjerenih prepisa svoje odluke.</p>
<p class="normal">(8) Vijeće iz stava 5 ovog člana uvažiće žalbu ako utvrdi da razlozi na koje se poziva okrivljeni ili branilac okrivljenog čine opravdanim postupanje suda po predlogu za podizanje zahtjeva za zaštitu zakonitosti. Ako vijeće uvaži žalbu, predlog okrivljenog i njegovog branioca za podizanje zahtjeva za zaštitu zakonitosti smatraće se zahtjevom za zaštitu zakonitosti.</p>
<p class="normal">(9) U slučaju iz stava 8 ovog člana, Vrhovno državno tužilaštvo nastaviće kao ovlašćeni tužilac da učestvuje u postupku kao da je podignut zahtjev za zaštitu zakonitosti.</p>
<p class="wyq110---naslov-clana"><a name="str_525"></a>Sud nadležan za odlučivanje</p>
<p class="clan"><a name="clan_439"></a>Član 439</p>
<p class="normal">(1) O zahtjevu za zaštitu zakonitosti odlučuje Vrhovni sud.</p>
<p class="normal">(2) Zahtjev za zaštitu zakonitosti nije dozvoljen protiv 
presude koju je povodom zahtjeva za zaštitu zakonitosti donio Vrhovni sud.</p>
<p class="wyq110---naslov-clana"><a name="str_526"></a>Odlučivanje o zahtjevu za zaštitu zakonitosti</p>
<p class="clan"><a name="clan_440"></a>Član 440</p>
<p class="normal">(1) O zahtjevu za zaštitu zakonitosti Vrhovni sud odlučuje na 
sjednici.</p>
<p class="normal">(2) Prije nego što predmet bude iznesen na odlučivanje, sudija 
određen za izvjestioca dostaviće primjerak zahtjeva za zaštitu zakonitosti 
okrivljenom i braniocu, a može, po potrebi, pribaviti dodatna obavještenja o 
povredama zakona istaknutim u zahtjevu.</p>
<p class="normal">(3) O sjednici će se obavijestiti državni tužilac.</p>
<p class="normal">(4) Vrhovni sud može, s obzirom na sadržaj zahtjeva za zaštitu 
zakonitosti, odrediti da se odloži, odnosno prekine izvršavanje pravosnažne 
sudske odluke.</p>
<p class="normal">(5) Vrhovni sud je dužan da svoju odluku o zahtjevu za zaštitu 
zakonitosti sa spisima dostavi prvostepenom ili drugostepenom sudu, najkasnije u 
roku od četiri mjeseca od dana podnošenja zahtjeva.</p>
<p class="wyq110---naslov-clana"><a name="str_527"></a>Ograničenost odlučivanja, privilegija povezanosti i zabrana 
preinačenja na gore</p>
<p class="clan"><a name="clan_441"></a>Član 441</p>
<p class="normal">(1) Prilikom odlučivanja o zahtjevu za zaštitu zakonitosti 
Vrhovni sud će se ograničiti samo na ispitivanje povreda zakona na koje se 
državni tužilac poziva u svom zahtjevu.</p>
<p class="normal">(2) Ako Vrhovni sud nađe da razlozi zbog kojih je donio odluku 
u korist osuđenog postoje i za nekog od saoptuženih u odnosu na koga nije 
podignut zahtjev za zaštitu zakonitosti postupiće po službenoj dužnosti kao da 
takav zahtjev postoji.</p>
<p class="normal">(3) Sud je prilikom donošenja odluke vezan zabranom iz člana 
400 ovog zakonika.</p>
<p class="wyq110---naslov-clana"><a name="str_528"></a>Odbijanje zahtjeva</p>
<p class="clan"><a name="clan_442"></a>Član 442</p>
<p class="normal">Vrhovni sud će presudom odbiti zahtjev za zaštitu zakonitosti 
kao neosnovan, ako utvrdi da ne postoji povreda zakona na koju se državni 
tužilac poziva u svom zahtjevu.</p>
<p class="wyq110---naslov-clana"><a name="str_529"></a>Usvajanje zahtjeva za zaštitu zakonitosti</p>
<p class="clan"><a name="clan_443"></a>Član 443</p>
<p class="normal">(1) Kad Vrhovni sud utvrdi da je zahtjev za zaštitu 
zakonitosti osnovan donijeće presudu kojom će, prema prirodi povrede, preinačiti 
pravosnažnu odluku ili ukinuti u cjelini ili djelimično odluke prvostepenog i 
drugostepenog suda ili samo odluku drugostepenog suda i predmet vratiti na 
ponovno odlučivanje ili suđenje prvostepenom ili drugostepenom sudu ili će se 
ograničiti samo na to da utvrdi povredu zakona.</p>
<p class="normal">(2) Ako je zahtjev za zaštitu zakonitosti podignut na štetu 
okrivljenog, a Vrhovni sud nađe da je osnovan, utvrdiće samo da postoji povreda 
zakona, ne dirajući u pravosnažnu odluku.</p>
<p class="normal">(3) Ako drugostepeni sud po odredbama ovog zakonika nije bio 
ovlašćen da otkloni povredu zakona koja je učinjena u prvostepenoj odluci ili u 
sudskom postupku koji joj je prethodio, a Vrhovni sud prilikom odlučivanja o 
zahtjevu za zaštitu zakonitosti podignutom u korist okrivljenog nađe da je 
zahtjev osnovan i da radi otklanjanja učinjene povrede zakona treba prvostepenu 
odluku ukinuti ili preinačiti, ukinuće ili će preinačiti i drugostepenu odluku 
iako tom odlukom nije povrijeđen zakon.</p>
<p class="wyq110---naslov-clana"><a name="str_530"></a>Ponavljanje krivičnog postupka po osnovu zahtjeva za zaštitu 
zakonitosti</p>
<p class="clan"><a name="clan_444"></a>Član 444</p>
<p class="normal">Ako se prilikom odlučivanja o zahtjevu za zaštitu zakonitosti 
koji je podignut u korist okrivljenog pojavi znatna sumnja o istinitosti odlučnih 
činjenica utvrđenih u odluci protiv koje je zahtjev podignut, zbog čega nije 
moguće odlučiti o zahtjevu za zaštitu zakonitosti, Vrhovni sud će presudom kojom 
odlučuje o zahtjevu za zaštitu zakonitosti ukinuti tu odluku i narediti da se 
održi novi glavni pretres pred istim ili drugim stvarno nadležnim prvostepenim 
sudom.</p>
<p class="wyq110---naslov-clana"><a name="str_531"></a>Ponovno suđenje</p>
<p class="clan"><a name="clan_445"></a>Član 445</p>
<p class="normal">(1) Ako je pravosnažna presuda ukinuta i predmet vraćen na 
ponovno suđenje, za osnovu će se uzeti ranija optužnica ili njen dio koji se 
odnosi na ukinuti dio presude.</p>
<p class="normal">(2) Sud je dužan da izvede sve procesne radnje i da raspravi 
pitanja na koja mu je ukazao Vrhovni sud u odluci po zahtjevu za zaštitu 
zakonitosti.</p>
<p class="normal">(3) Pred prvostepenim, odnosno drugostepenim sudom stranke 
mogu isticati nove činjenice i podnositi nove dokaze.</p>
<p class="normal">(4) Sud je prilikom donošenja nove odluke vezan zabranom 
propisanom iz člana 400 ovog zakonika.</p>
<p class="normal">(5) Ako je pored odluke prvostepenog suda ukinuta i odluka 
drugostepenog suda, predmet se dostavlja prvostepenom sudu preko drugostepenog 
suda.</p>
<p class="wyq040---podglava-kurziv-bold"><a name="str_532"></a>D. POSEBNE ODREDBE O SKRAĆENOM POSTUPKU, POSTUPKU ZA KAŽNjAVANjE 
BEZ GLAVNOG PRETRESA I IZRICANjU SUDSKE OPOMENE</p>
<p class="wyq060---pododeljak"><a name="str_533"></a>Glava XXVI</p>
<p class="wyq060---pododeljak">SKRAĆENI POSTUPAK</p>
<p class="wyq110---naslov-clana"><a name="str_534"></a>Slučajevi kad se vodi skraćeni postupak</p>
<p class="clan"><a name="clan_446"></a>Član 446</p>
<p class="normal">U postupku za krivična djela za koja je kao glavna kazna 
propisana novčana kazna ili zatvor do pet godina primjenjivaće se odredbe čl. 447 
do 460 ovog zakonika, a na pitanja postupka koja nijesu posebno uređena ovim 
odredbama, primjenjivaće se shodno ostale odredbe ovog zakonika.</p>
<p class="wyq110---naslov-clana"><a name="str_535"></a>Optužni akti u skraćenom postupku</p>
<p class="clan"><a name="clan_447"></a>Član 447</p>
<p class="normal">(1) Krivični postupak pokreće se na osnovu optužnog predloga 
državnog tužioca, odnosno oštećenog kao tužioca ili na osnovu privatne tužbe.</p>
<p class="normal">(2) Optužni predlog i privatna tužba podnose se u potrebnom 
broju primjeraka za sud i okrivljenog.</p>
<p class="wyq110---naslov-clana"><a name="str_536"></a>Pritvor u skraćenom postupku</p>
<p class="clan"><a name="clan_448"></a>Član 448</p>
<p class="normal">(1) Pritvor se može odrediti, u cilju nesmetanog vođenja 
krivičnog postupka, protiv lica za koje postoji osnovana sumnja da je učinilo 
krivično djelo, ako:</p>
<p class="normal">1) se krije ili se ne može utvrditi njegov identitet ili 
postoje druge okolnosti koje očigledno ukazuju na opasnost od bjekstva;</p>
<p class="normal">2) posebne okolnosti ukazuju da će okrivljeni dovršiti pokušano 
krivično djelo ili izvršiti krivično djelo kojim prijeti ili ponoviti krivično djelo;</p>
<p class="normal">3) postoje okolnosti koje ukazuju da će okrivljeni uništiti, sakriti, izmijeniti ili falsifikovati dokaze ili tragove krivičnog djela ili da će ometati postupak uticanjem na svjedoke, saučesnike ili prikrivače;</p>
<p class="normal">4) uredno pozvani okrivljeni izbjegava da dođe na glavni pretres.</p>
<p class="normal">(2) Prije podnošenja optužnog predloga pritvor može trajati 
 samo onoliko koliko je potrebno da se sprovedu dokazne radnje, ali ne duže od 
 30 dana. O žalbi protiv rješenja o pritvoru rješava vijeće iz člana 24 stav 7 
ovog zakonika.</p>
<p class="normal">(3) Na određivanje, produženje i ukidanje pritvora od predaje 
optužnog predloga do izricanja prvostepene presude primjenjuju se shodno odredbe 
člana 179 ovog zakonika, pri čemu je vijeće dužno da svakih mjesec dana ispita 
da li postoje razlozi za pritvor.</p>
<p class="normal">(4) Kad se okrivljeni nalazi u pritvoru sud je dužan da postupa 
sa naročitom hitnošću.</p>
<p class="wyq110---naslov-clana"><a name="str_537"></a>Preuzimanje gonjenja</p>
<p class="clan"><a name="clan_449"></a>Član 449</p>
<p class="normal">(1) Ako je krivičnu prijavu podnio oštećeni, a državni tužilac 
u roku od mjesec dana po prijemu prijave ne podnese optužni predlog, niti 
obavijesti oštećenog da je odbacio prijavu, oštećeni ima pravo da kao tužilac 
preduzme gonjenje, podnošenjem optužnog predloga sudu.</p>
<p class="normal">(2) Ako u slučaju iz stava 1 ovog člana oštećeni odustane od 
gonjenja ili se po zakonu smatra da je od gonjenja odustao, državni tužilac može, 
bez obzira na uslove propisane za ponavljanje postupka, ponovo pokrenuti postupak, 
ako nije odbacio prijavu oštećenog.</p>
<p class="wyq110---naslov-clana"><a name="str_538"></a>Sadržaj optužnog akta</p>
<p class="clan"><a name="clan_450"></a>Član 450</p>
<p class="normal">(1) Optužni predlog, odnosno privatna tužba treba da sadrži: ime i prezime okrivljenog, nadimak, ako ga ima, ime i prezime roditelja, datum i mjesto rođenja, mjesto prebivališta i boravišta, državljanstvo ako ga ima, kratak opis krivičnog djela i zakonski naziv krivičnog djela, označenje suda pred kojim se ima održati glavni pretres, predlog koje dokaze treba izvesti na glavnom pretresu, predlog da se okrivljeni oglasi krivim i osudi u skladu sa zakonom i potpis tužioca.</p>
<p class="normal">(2) U optužnom predlogu može se predložiti da se okrivljenom 
odredi pritvor. Ako se okrivljeni nalazi u pritvoru ili se za vrijeme sprovođenja 
dokaznih radnji nalazio u pritvoru, naznačiće se u optužnom predlogu koliko je 
vremena u pritvoru.</p>
<p class="normal">(3) Kad državni tužilac ocijeni da održavanje glavnog pretresa 
nije neophodno može u optužnom predlogu predložiti da se donese rješenje o 
kažnjavanju, odnosno izricanju krivične sankcije u skladu sa čl. 461 i 462 ovog 
zakonika.</p>
<p class="wyq110---naslov-clana"><a name="str_539"></a>Prethodno ispitivanje optužnog predloga</p>
<p class="clan"><a name="clan_451"></a>Član 451</p>
<p class="normal">(1) Kad sud primi optužni predlog ili privatnu tužbu, sudija će prethodno ispitati da li je sud nadležan, da li je stanje stvari dovoljno razjašnjeno za odlučivanje po optužnom predlogu i da li postoje ušlo vi za odbacivanje optužnog predloga, odnosno privatne tužbe.</p>
<p class="normal">(2) Ako sudija utvrdi da postoje greške ili nedostaci u optužnom predlogu, odnosno privatnoj tužbi, vratiće ih tužiocu da te nedostatke u roku od tri dana otkloni. Ako oštećeni kao tužilac ili privatni tužilac ne otkloni nedostatke u propisanom roku smatraće se daje odustao od krivičnog gonjenja i postupak će se obustaviti.</p>
<p class="normal">(3) Ako sudija utvrdi da je potrebno bolje razjašnjenje stanja stvari da bi se ispitala osnovanost optužnog predloga, vratiće optužni predlog državnom tužiocu da u roku od 30 dana sprovede određene dokazne radnje. Na zahtjev državnog tužioca, iz opravdanih razloga, ovaj rok može se produžiti. Ako državni tužilac propusti rok, dužan je da o razlozima propuštanja obavijesti višeg državnog tužioca.</p>
<p class="normal">(4) Ako sudija ne donese rješenje iz st. 2 i 3 ovog člana, dostaviće optužni predlog odnosno privatnu tužbu okrivljenom i zakazaće, odmah, glavni pretres. Ako se glavni pretres ne zakaže u roku od 30 dana od dana prijema optužnog predloga ili privatne tužbe, sudija je dužan da o razlozima izvijesti predsjednika suda koji će preduzeti mjere da se glavni pretres što prije održi.</p>
<p class="wyq110---naslov-clana"><a name="str_540"></a>Ustupanje predmeta nadležnom sudu</p>
<p class="clan"><a name="clan_452"></a>Član 452</p>
<p class="normal">(1) Ako sudija utvrdi da je za suđenje nadležan drugi sud, 
oglasiće se nenadležnim i po pravosnažnosti rješenja ustupiti predmet tom sudu, a 
ako utvrdi da je za suđenje nadležan viši sud, ustupiće predmet na dalji postupak 
državnom tužiocu koji postupa pred višim sudom. Ako državni tužilac smatra da je 
za suđenje nadležan sud koji mu je dostavio predmet, zatražiće odluku vijeća suda 
pred kojim postupa.</p>
<p class="normal">(2) Poslije zakazivanja glavnog pretresa sud se ne može po 
službenoj dužnosti oglasiti mjesno nenadležnim.</p>
<p class="wyq110---naslov-clana"><a name="str_541"></a>Odbijanje ili odbacivanje optužnog akta</p>
<p class="clan"><a name="clan_453"></a>Član 453</p>
<p class="normal">(1) Sudija će rješenjem odbiti optužni predlog ili privatnu tužbu, ako nađe da postoje razlozi iz člana 294 stav 1 ovog zakonika.</p>
<p class="normal">(2) Sudija će rješenjem odbaciti optužni predlog ili privatnu 
tužbu, ako nađe da postoje razlozi iz člana 294 stav 2 ovog zakonika.</p>
<p class="normal">(3) Rješenje sa kratkim obrazloženjem dostavlja se državnom 
tužiocu, oštećenom kao tužiocu, privatnom tužiocu i okrivljenom.</p>
<p class="wyq110---naslov-clana"><a name="str_542"></a>Pozivanje na glavni pretres</p>
<p class="clan"><a name="clan_454"></a>Član 454</p>
<p class="normal">(1) Sudija poziva na glavni pretres okrivljenog i njegovog 
branioca, tužioca, oštećenog i njihove zakonske zastupnike i punomoćnike, 
svjedoke, vještake i tumača, a po potrebi pribavlja i predmete koji treba da 
služe kao dokaz na glavnom pretresu.</p>
<p class="normal">(2) Okrivljenom će se u pozivu naznačiti da na glavni pretres 
može doći sa dokazima za svoju odbranu ili da dokaze blagovremeno saopšti sudu 
kako bi se mogli pribaviti za glavni pretres. U pozivu će se okrivljeni upozoriti 
da će se glavni pretres održati i u njegovom odsustvu, ako za to postoje uslovi 
iz člana 457 ovog zakonika. Okrivljenom će se uz poziv dostaviti i optužni 
predlog, odnosno privatna tužba i poučiće se da ima pravo da uzme branioca, ali 
da se, u slučaju kad odbrana nije obavezna, zbog nedolaska branioca na glavni 
pretres ili uzimanja branioca tek na glavnom pretresu, glavni pretres ne mora 
odložiti.</p>
<p class="normal">(3) Okrivljenom se poziv mora dostaviti tako da od dana 
dostavljanja poziva do dana glavnog pretresa ostane dovoljno vremena za pripremanje 
odbrane, a najmanje osam dana. Po pristanku okrivljenog ovaj rok se može skratiti.</p>
<p class="wyq110---naslov-clana"><a name="str_543"></a>Mjesto održavanja glavnog pretresa</p>
<p class="clan"><a name="clan_455"></a>Član 455</p>
<p class="normal">Glavni pretres se održava u mjestu suda. U hitnim slučajevima, 
naročito kad treba izvršiti uviđaj ili kad je to u interesu lakšeg sprovođenja 
dokaznog postupka, može se, po odobrenju predsjednika suda, glavni pretres 
održati i u mjestu gdje je krivično djelo učinjeno ili gdje se ima sprovesti 
uviđaj, ako je to mjesto na području tog suda.</p>
<p class="wyq110---naslov-clana"><a name="str_544"></a>Prigovor mjesne nenadležnosti</p>
<p class="clan"><a name="clan_456"></a>Član 456</p>
<p class="normal">(1) Prigovor mjesne nenadležnosti može se podnijeti najkasnije 
do početka glavnog pretresa.</p>
<p class="normal">(2) Sudija koji je sprovodio dokazne radnje nije izuzet da 
postupa na glavnom pretresu.</p>
<p class="wyq110---naslov-clana"><a name="str_545"></a>Nedolazak okrivljenog</p>
<p class="clan"><a name="clan_457"></a>Član 457</p>
<p class="normal">Ako okrivljeni ne dođe na glavni pretres, iako je uredno pozvan 
ili mu se poziv nije mogao uručiti zbog neprijavljivanja sudu promjene adrese ili 
boravišta, sud može odlučiti da se glavni pretres održi i u njegovom odsustvu pod 
uslovom da njegovo prisustvo nije nužno i da je prije toga bio saslušan.</p>
<p class="wyq110---naslov-clana"><a name="str_546"></a>Tok pretresa</p>
<p class="clan"><a name="clan_458"></a>Član 458</p>
<p class="normal">(1) Glavni pretres počinje objavljivanjem glavne sadržine 
optužnog predloga ili privatne tužbe. Započeti glavni pretres završiće se, po 
mogućnosti, bez prekidanja.</p>
<p class="normal">(2) U slučaju potpunog priznanja okrivljenog datog na glavnom 
pretresu sud će, uz saglasan predlog stranaka, prekinuti dokazni postupak i 
preći na izricanje krivične sankcije, osim ako posumnja u istinitost priznanja.</p>
<p class="normal">(3) Pod uslovima iz stava 2 ovog člana sud može izreći sudsku 
opomenu, uslovnu osudu, novčanu kaznu, kaznu rada u javnom interesu i kaznu 
zatvora do jedne godine, a uz njih jednu ili više sljedećih mjera bezbjednosti: 
oduzimanje predmeta, zabranu upotrebe motornog vozila i oduzimanje imovinske 
koristi.</p>
<p class="normal">(4) Ako u toku ili po završetku glavnog pretresa sudija nađe 
da je za suđenje nadležan viši sud, dostaviće spise nadležnom državnom tužiocu. 
Kad utvrdi da postoji neki od razloga iz člana 367 ovog zakonika sudija će 
rješenjem odbaciti optužbu.</p>
<p class="normal">(5) Po zaključenju glavnog pretresa sud će odmah izreći presudu 
i objaviti je sa bitnim razlozima. Presuda se mora izraditi pisano, u roku od 
osam dana od dana objavljivanja.</p>
<p class="normal">(6) Protiv presude žalba se može izjaviti u roku od osam dana 
od dana dostavljanja prepisa presude.</p>
<p class="normal">(7) Stranke i oštećeni se mogu odreći prava na žalbu odmah po 
objavljivanju presude. U tom slučaju prepis presude dostaviće se stranci i 
oštećenom samo ako to zahtijevaju. Ako su se obje stranke i oštećeni po 
objavljivanju presude odrekli prava na žalbu i ako niko od njih nije zahtijevao 
dostavljanje presude, pisano izrađena presuda ne mora da sadrži obrazloženje.</p>
<p class="normal">(8) Na ukidanje pritvora poslije izricanja presude shodno će se 
primjenjivati odredbe člana 376 ovog zakonika.</p>
<p class="normal">(9) Kad sud izrekne kaznu zatvora okrivljenom se može odrediti 
pritvor, odnosno produženje pritvora, ako postoje razlozi iz člana 448 stav 1 
ovog zakonika. U tom slučaju pritvor može trajati do pravosnažnosti presude, ali 
najduže dok okrivljenom ne istekne kazna zatvora koju je izrekao prvostepeni sud.</p>
<p class="wyq110---naslov-clana"><a name="str_547"></a>Ročište radi mirenja</p>
<p class="clan"><a name="clan_459"></a>Član 459</p>
<p class="normal">(1) Prije zakazivanja glavnog pretresa za krivična djela za 
koja se goni po privatnoj tužbi sudija može pozvati samo privatnog tužioca i 
okrivljenog da određenog dana dođu u sud radi prethodnog razjašnjavanja stvari, ako 
smatra da bi to bilo cjelishodno za brže okončanje postupka. Okrivljenom se uz 
poziv dostavlja i prepis privatne tužbe.</p>
<p class="normal">(2) Ako ne dođe do izmirenja stranaka i povlačenja privatne 
tužbe, sudija će uzeti izjave od stranaka i pozvati ih da daju svoje predloge u 
vezi pribavljanja dokaza.</p>
<p class="normal">(3) Ako sudija ne nađe da postoje uslovi za odbacivanje tužbe, 
donijeće odluku o tome koji će se dokazi izvesti na glavnom pretresu i zakazaće, 
po pravilu, odmah glavni pretres i saopštiće to strankama.</p>
<p class="normal">(4) Ako privatni tužilac i okrivljeni prije dolaska u sud, a ni 
pred sudom ne predlože izvođenje dokaza, a sudija smatra da nije potrebno 
pribavljanje dokaza i ne postoje neki drugi razlozi za posebno zakazivanje glavnog 
pretresa, sudija može odmah otvoriti glavni pretres i po izvođenju dokaza koji se 
nalaze pred sudom donijeti odluku povodom privatne tužbe. Na ovo će se posebno 
upozoriti privatni tužilac i okrivljeni prilikom dostavljanja poziva.</p>
<p class="normal">(5) U slučaju neodazivanja privatnog tužioca na poziv iz stava 
1 ovog člana primjeniće se odredba člana 57 ovog zakonika.</p>
<p class="normal">(6) U slučaju nedolaska okrivljenog, ako je sudija odlučio da 
otvori glavni pretres primijeniće se odredba člana 457 ovog zakonika.</p>
<p class="wyq110---naslov-clana"><a name="str_548"></a>Izuzetno prisustvo stranaka na sjednici žalbenog vijeća</p>
<p class="clan"><a name="clan_460"></a>Član 460</p>
<p class="normal">(1) Kad drugostepeni sud rješava o žalbi protiv presude 
prvostepenog suda donesene po skraćenom postupku obje stranke će se obavijestiti 
o sjednici vijeća drugostepenog suda samo ako predsjednik vijeća ili vijeće nađe 
da bi prisustvo stranaka ili jedne od njih bilo korisno za razjašnjenje stvari.</p>
<p class="normal">(2) Ako je riječ o krivičnom djelu za koje se postupak vodi po 
zahtjevu državnog tužioca, predsjednik vijeća će, prije sjednice vijeća, 
dostaviti spise državnom tužiocu, koji može podnijeti svoj pisani predlog.</p>
<p class="wyq060---pododeljak"><a name="str_549"></a>Glava XXVII</p>
<p class="wyq060---pododeljak">POSTUPAK ZA IZRICANjE KRIVIČNE SANKCIJE BEZ GLAVNOG PRETRESA</p>
<p class="wyq110---naslov-clana"><a name="str_550"></a>Rješenje o kažnjavanju</p>
<p class="clan"><a name="clan_461"></a>Član 461</p>
<p class="normal">(1) Za krivična djela za koja je kao glavna kazna propisana 
novčana kazna ili zatvor do tri godine sudija može, na predlog državnog tužioca, 
a uz pristanak okrivljenog, donijeti rješenje o kažnjavanju bez održavanja glavnog 
pretresa.</p>
<p class="normal">(2) Predlog za donošenje rješenja iz stava 1 ovog člana državni 
tužilac daje u optužnom predlogu, kad ocijeni da održavanje glavnog pretresa nije 
potrebno.</p>
<p class="normal">(3) Ako je podnesen imovinskopravni zahtjev, ovlašćeno lice će 
biti upućeno na parnicu.</p>
<p class="wyq110---naslov-clana"><a name="str_551"></a>Izricanje sankcija, odnosno mjera</p>
<p class="clan"><a name="clan_462"></a>Član 462</p>
<p class="normal">(1) Rješenjem iz člana 461 stav 1 ovog zakonika sudija može 
izreći novčanu kaznu, rad u javnom interesu, uslovnu osudu ili sudsku opomenu i 
uz nju oduzimanje imovinske koristi i jednu ili više od sljedećih mjera 
bezbjednosti: oduzimanje predmeta i zabrana upravljanja motornim vozilom.</p>
<p class="normal">(2) Novčana kazna može biti izrečena u iznosu do 3.000 €, a 
zabrana upravljanja motornim vozilom u trajanju do dvije godine.</p>
<p class="wyq110---naslov-clana"><a name="str_552"></a>Pretpostavke za donošenje i sadržaj rješenja o kažnjavanju</p>
<p class="clan"><a name="clan_463"></a>Član 463</p>
<p class="normal">(1) Prije nego što utvrdi da li postoje pretpostavke za 
donošenje rješenja o kažnjavanju sudija će ispitati optužni predlog u skladu sa 
članom 451 stav 1 i utvrditi da li postoje razlozi za postupanje iz čl. 452 i 453 
ovog zakonika. Ako utvrdi da pretpostavke za donošenje rješenja o kažnjavanju nijesu 
ispunjene, sudija će dostaviti optužbu okrivljenom i odmah će zakazati glavni 
pretres.</p>
<p class="normal">(2) Ako se sudija saglasi sa predlogom državnog tužioca 
pribaviće podatke o ranijim osudama, a po potrebi i o ličnosti okrivljenog, a 
nakon saslušanja okrivljenog i uz njegov pristanak donijeće rješenje o kažnjavanju.</p>
<p class="normal">(3) Rješenje o kažnjavanju sadrži: da je predlog državnog tužioca 
prihvaćen, lične podatke okrivljenog, djelo za koje se oglašava krivim, činjenice 
i okolnosti koje čine obilježja krivičnog djela i od kojih zavisi primjena 
određene odredbe Krivičnog zakonika, zakonski naziv krivičnog djela i koje su 
odredbe Krivičnog zakonika i drugog zakona primijenjene, odluku o izrečenoj 
novčanoj kazni i mjeri, odluku o upućivanju ovlašćenog lica na ostvarivanje 
imovinskopravnog zahtjeva u parničnom postupku i obrazloženje izrečene kazne i 
mjere.</p>
<p class="wyq110---naslov-clana"><a name="str_553"></a>Dostavljanje rješenja i pravo na žalbu</p>
<p class="clan"><a name="clan_464"></a>Član 464</p>
<p class="normal">(1) Rješenje o kažnjavanju se dostavlja državnom tužiocu i 
okrivljenom.</p>
<p class="normal">(2) Na rješenje o kažnjavanju dozvoljena je žalba u roku od osam 
dana. Žalba se može izjaviti samo zbog odluke o kazni i zbog povrede odredaba 
člana 461 ovog zakonika.</p>
<p class="wyq060---pododeljak"><a name="str_554"></a>Glava XXVIII</p>
<p class="wyq060---pododeljak">POSEBNE ODREDBE O IZRICANjU SUDSKE OPOMENE</p>
<p class="wyq110---naslov-clana"><a name="str_555"></a>Izricanje sudske opomene</p>
<p class="clan"><a name="clan_465"></a>Član 465</p>
<p class="normal">(1) Sudska opomena se izriče rješenjem.</p>
<p class="normal">(2) Ukoliko u ovoj glavi nije drukčije propisano, odredbe ovog 
zakonika koje se odnose na presudu kojom se optuženi oglašava krivim primjenjuju 
se shodno i na rješenje o sudskoj opomeni.</p>
<p class="wyq110---naslov-clana"><a name="str_556"></a>Sadržaj rješenja o sudskoj opomeni</p>
<p class="clan"><a name="clan_466"></a>Član 466</p>
<p class="normal">(1) Rješenje o sudskoj opomeni objavljuje se odmah po završetku 
glavnog pretresa, sa bitnim razlozima. Tom prilikom okrivljeni će se upozoriti da 
mu se za krivično djelo koje je učinio ne izriče kazna, jer se očekuje da će i 
sudska opomena na njega dovoljno uticati da više ne vrši krivična djela. Ako se 
rješenje o sudskoj opomeni objavljuje u odsustvu okrivljenog, sud će ovo upozorenje 
unijeti u obrazloženje rješenja. Na odricanje od prava na žalbu i pisanu izradu 
rješenja shodno se primjenjuje odredba člana 458 stav 7 ovog zakonika.</p>
<p class="normal">(2) U dispozitivu rješenja o sudskoj opomeni, pored ličnih 
podataka o okrivljenom, navešće se samo da se okrivljenom izriče sudska opomena za 
djelo koje je predmet optužbe i zakonski naziv krivičnog djela. Dispozitiv 
rješenja o sudskoj opomeni obuhvata i podatke iz člana 374 stav 1 tač. 5 i 7 ovog 
zakonika.</p>
<p class="normal">(3) U obrazloženju rješenja sud će iznijeti kojim se razlozima 
rukovodio prilikom izricanja sudske opomene.</p>
<p class="wyq110---naslov-clana"><a name="str_557"></a>Osnovi za pobijanje rješenja o sudskoj opomeni</p>
<p class="clan"><a name="clan_467"></a>Član 467</p>
<p class="normal">(1) Rješenje o sudskoj opomeni može se pobijati zbog osnova iz 
člana 385 tač. 1, 2 i 3 ovog zakonika, kao i zbog toga što nijesu postojale 
okolnosti koje opravdavaju izricanje sudske opomene.</p>
<p class="normal">(2) Ako rješenje o sudskoj opomeni sadrži odluku o mjerama 
bezbjednosti, oduzimanju imovinske koristi, troškovima krivičnog postupka i 
imovinskopravnom zahtjevu, ova odluka može se pobijati iz razloga što sud nije 
pravilno primijenio mjeru bezbjednosti ili oduzimanje imovinske koristi, odnosno 
što je odluku o troškovima krivičnog postupka ili imovinskopravnom zahtjevu 
donio protivno zakonskim odredbama.</p>
<p class="wyq110---naslov-clana"><a name="str_558"></a>Povrede Krivičnog zakonika</p>
<p class="clan"><a name="clan_468"></a>Član 468</p>
<p class="normal">Povreda Krivičnog zakonika u slučaju izricanja sudske opomene 
postoji ako je Krivični zakonik povrijeđen po pitanjima iz člana 387 tač. 1 do 4 
ovog zakonika.</p>
<p class="wyq110---naslov-clana"><a name="str_559"></a>Odluka drugostepenog suda o žalbi</p>
<p class="clan"><a name="clan_469"></a>Član 469</p>
<p class="normal">(1) Ako je žalbu protiv rješenja o sudskoj opomeni izjavio 
tužilac na štetu okrivljenog, drugostepeni sud može donijeti presudu kojom se 
okrivljeni oglašava krivim i izriče mu se kazna ili uslovna osuda, ako nađe da je 
prvostepeni sud pravilno utvrdio odlučne činjenice, a da se pravilnom primjenom 
zakona može izreći kazna ili uslovna osuda.</p>
<p class="normal">(2) Povodom žalbe protiv rješenja o sudskoj opomeni 
drugostepeni sud može donijeti rješenje kojim se optužba odbacuje ili presudu 
kojom se optužba odbija ili se okrivljeni oslobađa od optužbe, ako nađe da je 
prvostepeni sud pravilno utvrdio odlučne činjenice i da se pravilnom primjenom 
zakona može izreći jedna od ovih odluka.</p>
<p class="normal">(3) Kad postoje uslovi iz člana 406 ovog zakonika, 
drugostepeni sud će donijeti rješenje kojim se odbija žalba kao neosnovana i 
potvrđuje rješenje prvostepenog suda o sudskoj opomeni.</p>
<p class="wyq030---glava"><a name="str_560"></a>Dio treći</p>
<p class="wyq030---glava">POSEBNI POSTUPCI</p>
<p class="wyq060---pododeljak"><a name="str_561"></a>Glava XXIX</p>
<p class="wyq060---pododeljak">POSTUPAK ZA PRIMJENU MJERA BEZBJEDNOSTI, ODUZIMANjE IMOVINSKE 
KORISTI, TRAJNO ODUZIMANjE IMOVINE ČIJE ZAKONITO PORIJEKLO NIJE DOKAZANO I 
OPOZIVANjE USLOVNE OSUDE</p>
<p class="wyq100---naslov-grupe-clanova-kurziv"><a name="str_562"></a>1. POSTUPAK ZA PRIMJENU MJERA BEZBJEDNOSTI</p>
<p class="wyq110---naslov-clana"><a name="str_563"></a>Opšte odredbe o izricanju mjere bezbjednosti obaveznog liječenja 
i čuvanja u zdravstvenoj ustanovi, odnosno psihijatrijskog liječenja na slobodi</p>
<p class="clan"><a name="clan_470"></a>Član 470</p>
<p class="normal">(1) Ako je okrivljeni učinio djelo u stanju neuračunljivosti, 
državni tužilac će podnijeti sudu predlog da izrekne mjeru bezbjednosti 
obaveznog psihijatrijskog liječenja i čuvanja tog učinioca u zdravstvenoj 
ustanovi, odnosno predlog za obavezno psihijatrijsko liječenje učinioca na 
slobodi, ako za izricanje takve mjere postoje uslovi propisani Krivičnim 
zakonikom.</p>
<p class="normal">(2) U slučaju iz stava 1 ovog člana okrivljeni koji se nalazi u 
pritvoru će se do završetka postupka za primjenu mjera bezbjednosti privremeno 
smjestiti u odgovarajuću psihijatrijsku ustanovu ili u neku drugu odgovarajuću 
prostoriju.</p>
<p class="normal">(3) Poslije podnošenja predloga iz stava 1 ovog člana okrivljeni 
mora imati branioca.</p>
<p class="wyq110---naslov-clana"><a name="str_564"></a>Izricanje mjere bezbjednosti obaveznog liječenja i čuvanja u 
zdravstvenoj ustanovi, odnosno obaveznog psihijatrijskog liječenja na slobodi i 
obustava postupka za izricanje tih mjera</p>
<p class="clan"><a name="clan_471"></a>Član 471</p>
<p class="normal">(1) O izricanju mjera bezbjednosti obaveznog psihijatrijskog 
liječenja i čuvanja u zdravstvenoj ustanovi ili obaveznog psihijatrijskog liječenja 
na slobodi odlučuje, poslije održanog glavnog pretresa, sud nadležan za suđenje u 
prvom stepenu.</p>
<p class="normal">(2) Pored lica koja se moraju pozvati na glavni pretres, 
pozvaće se kao vještaci i psihijatri iz psihijatrijske ustanove kojoj je bilo 
povjereno vještačenje o uračunljivosti okrivljenog. Okrivljeni će se pozvati ako je 
njegovo stanje takvo da može prisustvovati glavnom pretresu. O glavnom pretresu će 
se obavijestiti bračni drug okrivljenog i njegovi roditelji, odnosno staralac, a 
prema okolnostima i drugi bliski srodnici.</p>
<p class="normal">(3) Ako sud na osnovu sprovedenih dokaza utvrdi da je 
okrivljeni učinio određeno krivično djelo i da je u vrijeme izvršenja krivičnog 
djela bio neuračunljiv odlučiće, na osnovu saslušanja pozvanih lica i nalaza i 
mišljenja vještaka, da li će okrivljenom izreći mjeru bezbjednosti obaveznog 
psihijatrijskog liječenja i čuvanja u zdravstvenoj ustanovi, odnosno obaveznog 
psihijatrijskog liječenja na slobodi. Prilikom odlučivanja koju će od tih mjera 
bezbjednosti izreći sud nije vezan za predlog državnog tužioca.</p>
<p class="normal">(4) Ako sud nađe da okrivljeni nije bio neuračunljiv, obustaviće 
postupak za izricanje mjera bezbjednosti.</p>
<p class="normal">(5) Protiv rješenja suda mogu, u roku od osam dana od dana 
prijema rješenja, izjaviti žalbu sva lica iz člana 382 ovog zakonika, osim 
oštećenog.</p>
<p class="wyq110---naslov-clana"><a name="str_565"></a>Izricanje mjera nakon izmjene optužnog akta na glavnom pretresu</p>
<p class="clan"><a name="clan_472"></a>Član 472</p>
<p class="normal">Mjere bezbjednosti iz člana 470 stav 1 ovog zakonika mogu se 
izreći i kad državni tužilac na glavnom pretresu izmijeni podignutu optužnicu, 
odnosno optužni predlog, podnošenjem predloga za izricanje tih mjera.</p>
<p class="wyq110---naslov-clana"><a name="str_566"></a>Izricanje kazne i mjere bezbjednosti</p>
<p class="clan"><a name="clan_473"></a>Član 473</p>
<p class="normal">Kad sud izrekne kaznu licu koje je izvršilo krivično djelo u 
stanju bitno smanjene uračunljivosti, tom presudom će izreći i mjeru bezbjednosti 
obaveznog psihijatrijskog liječenja i čuvanja u zdravstvenoj ustanovi ako utvrdi 
da za to postoje zakonski uslovi propisani Krivičnim zakonikom.</p>
<p class="wyq110---naslov-clana"><a name="str_567"></a>Dostavljanje odluke sudu koji odlučuje o lišavanju poslovne 
sposobnosti</p>
<p class="clan"><a name="clan_474"></a>Član 474</p>
<p class="normal">Pravosnažna odluka kojom je izrečena mjera bezbjednosti 
obaveznog psihijatrijskog liječenja i čuvanja u zdravstvenoj ustanovi, odnosno 
obaveznog psihijatrijskog liječenja na slobodi iz čl. 471 i 473 ovog zakonika 
dostaviće se sudu koji je nadležan da odluči o lišenju poslovne sposobnosti. O 
odluci će se obavijestiti i organ starateljstva.</p>
<p class="wyq110---naslov-clana"><a name="str_568"></a>Ispitivanje opravdanosti izrečenih mjera</p>
<p class="clan"><a name="clan_475"></a>Član 475</p>
<p class="normal">(1) Sud koji je izrekao mjeru bezbjednosti ispitivaće, po 
službenoj dužnosti, svakih devet mjeseci, da li je prestala potreba za liječenjem 
i čuvanjem u psihijatrijskoj ustanovi. Psihijatrijska ustanova, organ 
starateljstva i lice kome je izrečena mjera bezbjednosti mogu tom sudu podnijeti 
predlog za obustavu mjere. Po saslušanju državnog tužioca sud će ovu mjeru 
obustaviti i odrediti otpuštanje učinioca iz psihijatrijske ustanove, ako na 
osnovu mišljenja psihijatra utvrdi da je prestala potreba za liječenjem i čuvanjem u 
toj ustanovi, a može odrediti i njegovo obavezno psihijatrijsko liječenje na 
slobodi. Ako predlog za obustavu mjere bude odbijen može se ponovo podnijeti po 
proteku šest mjeseci od dana donošenja te odluke.</p>
<p class="normal">(2) Kad se iz psihijatrijske ustanove otpušta učinilac čija je 
uračunljivost bila bitno smanjena, a u toj ustanovi je proveo manje vremena nego 
što iznosi kazna zatvora na koju je osuđen, sud će rješenjem o otpuštanju odlučiti 
da li će to lice izdržati ostatak kazne ili će biti pušteno na uslovni otpust. 
Učiniocu koji se pušta na uslovni otpust može se izreći i mjera bezbjednosti 
obaveznog psihijatrijskog liječenja na slobodi, ako za to postoje zakonski 
uslovi.</p>
<p class="normal">(3) Po službenoj dužnosti ili na predlog psihijatrijske 
ustanove u kojoj se okrivljeni liječi ili je trebalo da se liječi, a po saslušanju 
državnog tužioca, sud može učiniocu prema kome je primijenjena mjera bezbjednosti 
obaveznog psihijatrijskog liječenja na slobodi izreći mjeru bezbjednosti 
obaveznog psihijatrijskog liječenja i čuvanja u zdravstvenoj ustanovi, ako 
ustanovi da se učinilac nije podvrgao liječenju ili ga je samovoljno napustio ili 
da je i pored liječenja ostao tako opasan za svoju okolinu da je potrebno njegovo 
čuvanje i liječenje u psihijatrijskoj ustanovi. Prije donošenja odluke sud će, po 
potrebi, pribaviti i mišljenje psihijatra, a okrivljeni će se saslušati, ako to 
njegovo stanje dozvoljava.</p>
<p class="normal">(4) Odluke iz st. 1, 2 i 3 ovog člana donosi sud na sjednici 
vijeća iz člana 24 stav 7 ovog zakonika. O sjednici vijeća se obavještavaju 
državni tužilac i branilac. Prije donošenja odluke saslušaće se učinilac, ako je 
to potrebno i moguće.</p>
<p class="wyq110---naslov-clana"><a name="str_569"></a>Postupak u slučaju predloga za izricanje mjere bezbjednosti 
obavezno liječenje alkoholičara ili obavezno liječenje narkomana</p>
<p class="clan"><a name="clan_476"></a>Član 476</p>
<p class="normal">(1) O izricanju mjere bezbjednosti obavezno liječenje 
alkoholičara i obavezno liječenje narkomana sud odlučuje nakon što pribavi nalaz 
i mišljenje vještaka. Vještak treba da se izjasni i o mogućnostima liječenja 
okrivljenog.</p>
<p class="normal">(2) Ako je uslovnom osudom učiniocu određeno liječenje na 
slobodi, a on se nije podvrgao liječenju ili ga je samovoljno napustio, sud može, 
po službenoj dužnosti ili na predlog ustanove u kojoj se učinilac liječio ili je 
trebalo da se liječi, a po saslušanju državnog tužioca i učinioca, odrediti 
opozivanje uslovne osude ili prinudno izvršenje izrečene mjere obavezno liječenje 
alkoholičara ili obavezno liječenje narkomana u zdravstvenoj ustanovi ili drugoj 
specijalizovanoj ustanovi. Prije donošenja odluke sud će, po potrebi, pribaviti i 
mišljenje vještaka.</p>
<p class="wyq110---naslov-clana"><a name="str_570"></a>Postupak za izricanje mjere bezbjednosti oduzimanje predmeta</p>
<p class="clan"><a name="clan_477"></a>Član 477</p>
<p class="normal">(1) Predmeti koji se u skladu sa Krivičnim zakonikom mogu oduzeti, oduzeće se i kad se krivični postupak ne završi presudom kojom se optuženi oglašava krivim, ako to zahtijevaju razlozi bezbjednosti ljudi i imovine ili razlozi morala ili ako i dalje postoji opasnost da će biti upotrijebljeni za izvršenje krivičnog djela.</p>
<p class="normal">(2) Posebno rješenje o tome donosi organ pred kojim se vodio 
postupak u času kad je postupak završen, odnosno kad je obustavljen.</p>
<p class="normal">(3) Rješenje o oduzimanju predmeta iz stava 1 ovog člana donosi 
vijeće iz člana 24 stav 7 ovog zakonika i kad je u presudi kojom je optuženi 
oglašen krivim propušteno da se donese ta odluka.</p>
<p class="normal">(4) Ovjereni prepis odluke o oduzimanju predmeta dostaviće se 
vlasniku predmeta, ako je vlasnik poznat.</p>
<p class="normal">(5) Protiv odluke iz st. 2 i 3 ovog člana vlasnik predmeta ima 
pravo na žalbu zbog nepostojanja zakonskog osnova za oduzimanje predmeta. Ako 
rješenje iz stava 2 ovog člana nije donio sud, o žalbi odlučuje vijeće iz člana 
24 stav 7 ovog zakonika suda koji je bio nadležan za suđenje u prvom stepenu. Ako 
je rješenje o oduzimanju predmeta donijelo vijeće iz člana 24 stav 7 ovog zakonika 
provostepenog suda u slučaju iz stava 3 ovog člana, o žalbi na to rješenje 
odlučuje vijeće neposredno višeg suda.</p>
<p class="wyq100---naslov-grupe-clanova-kurziv"><a name="str_571"></a>2. POSTUPAK ZA ODUZIMANjE IMOVINSKE KORISTI</p>
<p class="wyq110---naslov-clana"><a name="str_572"></a>Opšte odredbe o oduzimanju imovinske koristi</p>
<p class="clan"><a name="clan_478"></a>Član 478</p>
<p class="normal">(1) Imovinska korist pribavljena izvršenjem krivičnog djela 
utvrđuje se u izviđaju, prethodnom postupku i na glavnom pretresu po službenoj 
dužnosti.</p>
<p class="normal">(2) Sud i drugi organi dužni su da u izviđaju, prethodnom 
postupku i na glavnom pretresu prikupljaju dokaze i utvrđuju okolnosti koje su od 
važnosti za utvrđivanje imovinske koristi.</p>
<p class="normal">(3) Ako je oštećeni podnio imovinskopravni zahtjev za povraćaj 
stvari pribavljenih krivičnim djelom, odnosno za isplatu iznosa koji odgovara 
vrijednosti stvari, imovinska korist će se utvrđivati samo u onom dijelu koji 
nije obuhvaćen imovinskopravnim zahtjevom.</p>
<p class="wyq110---naslov-clana"><a name="str_573"></a>Oduzimanje imovinske koristi od drugog lica</p>
<p class="clan"><a name="clan_479"></a>Član 479</p>
<p class="normal">(1) U slučaju oduzimanja imovinske koristi pribavljene krivičnim 
djelom od drugog lica na koje je imovinska korist prenesena ili za koje je 
imovinska korist pribavljena, to lice kao i predstavnik pravnog lica pozvaće se 
radi saslušanja u istrazi i na glavnom pretresu. U pozivu će se to lice upozoriti 
da će se postupak sprovesti i bez njegovog prisustva.</p>
<p class="normal">(2) Predstavnik pravnog lica saslušaće se na glavnom pretresu 
poslije okrivljenog. Na taj način postupiće se u odnosu na drugo lice iz stava 1 
ovog člana, ako nije pozvano kao svjedok.</p>
<p class="normal">(3) Lice na koje je imovinska korist prenesena ili lice za 
koje je imovinska korist pribavljena, odnosno predstavnik pravnog lica, ovlašćeno 
je da u vezi sa utvrđivanjem imovinske koristi predlaže dokaze i da, po ovlašćenju 
predsjednika vijeća, postavlja pitanje okrivljenom, svjedocima i vještacima.</p>
<p class="normal">(4) Isključenje javnosti na glavnom pretresu ne odnosi se na 
lice na koje je imovinska korist prenesena ili za koje je imovinska korist 
pribavljena, odnosno predstavnika pravnog lica.</p>
<p class="normal">(5) Ako sud tek u toku glavnog pretresa utvrdi da postoje 
uslovi za oduzimanje imovinske koristi, prekinuće glavni pretres i pozvati lice 
na koje je imovinska korist prenesena ili za koje je imovinska korist 
pribavljena, odnosno predstavnika pravnog lica.</p>
<p class="wyq110---naslov-clana"><a name="str_574"></a>Utvrđivanje iznosa imovinske koristi po slobodnoj ocjeni</p>
<p class="clan"><a name="clan_480"></a>Član 480</p>
<p class="normal">Sud će visinu iznosa imovinske koristi odmjeriti po slobodnoj 
ocjeni, ako bi njeno utvrđivanje izazvalo nesrazmjerne teškoće ili znatno 
odugovlačenje postupka.</p>
<p class="wyq110---naslov-clana"><a name="str_575"></a>Određivanje privremenih mjera obezbjeđenja</p>
<p class="clan"><a name="clan_481"></a>Član 481</p>
<p class="normal">Kad postoje uslovi za oduzimanje imovinske koristi, sud će, po 
službenoj dužnosti ili na predlog državnog tužioca, odrediti privremene mjere 
obezbjeđenja po odredbama zakona kojim je uređen izvršni postupak. U tom slučaju 
shodno se primjenjuju odredbe člana 243 ovog zakonika.</p>
<p class="wyq110---naslov-clana"><a name="str_576"></a>Izricanje oduzimanja imovinske koristi</p>
<p class="clan"><a name="clan_482"></a>Član 482</p>
<p class="normal">(1) Oduzimanje imovinske koristi sud može izreći u presudi 
kojom se optuženi oglašava krivim, u rješenju o kažnjavanju bez glavnog pretresa, u 
rješenju o sudskoj opomeni ili u rješenju o primjeni vaspitne mjere, kao i u 
rješenju kojim se izriče mjera bezbjednosti obavezno psihijatrijsko liječenje i 
čuvanje u zdravstvenoj ustanovi i obavezno psihijatrijsko liječenje na slobodi.</p>
<p class="normal">(2) U izreci presude ili u dispozitivu rješenja, sud će navesti 
koji se predmeti od vrijednosti, novčani iznos ili neka druga imovinska korist 
oduzimaju.</p>
<p class="normal">(3) Ovjereni prepis presude, odnosno rješenja dostavlja se i 
licu na koje je imovinska korist prenesena ili za koje je imovinska korist 
pribavljena, odnosno predstavniku pravnog lica, ako je sud izrekao oduzimanje 
imovinske koristi od tog lica ili od pravnog lica.</p>
<p class="wyq110---naslov-clana"><a name="str_577"></a>Zahtjev za ponavljanje postupka u vezi oduzimanja imovinske 
koristi</p>
<p class="clan"><a name="clan_483"></a>Član 483</p>
<p class="normal">Lice iz člana 479 ovog zakonika može podnijeti zahtjev za 
ponavljanje krivičnog postupka u vezi odluke o oduzimanju imovinske koristi.</p>
<p class="wyq110---naslov-clana"><a name="str_578"></a>Shodna primjena odredaba o žalbi</p>
<p class="clan"><a name="clan_484"></a>Član 484</p>
<p class="normal">Na žalbu protiv odluke o oduzimanju imovinske koristi shodno će 
se primjenjivati odredbe člana 383 st. 2 i 3 i čl. 391 i 395 ovog zakonika.</p>
<p class="wyq110---naslov-clana"><a name="str_579"></a>Primjena drugih odredaba zakonika</p>
<p class="clan"><a name="clan_485"></a>Član 485</p>
<p class="normal">Na postupak za izricanje mjera bezbjednosti ili za oduzimanje 
imovinske koristi shodno će se primjenjivati druge odredbe ovog zakonika, ako 
odredbama ove glave nije drukčije određeno.</p>
<p class="wyq100---naslov-grupe-clanova-kurziv"><a name="str_580"></a>3. TRAJNO ODUZIMANjE IMOVINE ČIJE ZAKONITO PORIJEKLO NIJE 
DOKAZANO</p>
<p class="clan">Čl. 486-489***</p>
<p class="normalcentaritalic">(prestalo da važi)</p>
<p class="wyq100---naslov-grupe-clanova-kurziv"><a name="str_581"></a>4. POSTUPAK ZA OPOZIVANjE USLOVNE OSUDE</p>
<p class="clan"><a name="clan_490"></a>Član 490</p>
<p class="normal">(1) Kad je uslovnom osudom određeno da će se kazna izvršiti 
ako osuđeni ne vrati imovinsku korist, ne naknadi štetu ili ne ispuni druge 
obaveze, a osuđeni u određenom roku nije ispunio te obaveze, sud koji je sudio u 
prvom stepenu sprovešće postupak za opozivanje uslovne osude na predlog 
ovlašćenog tužioca ili po službenoj dužnosti.</p>
<p class="normal">(2) Sudija koji za to bude određen saslušaće osuđenog, ako je 
dostupan i sprovešće potrebne radnje radi utvrđivanja činjenica i prikupljanja dokaza 
važnih za odluku.</p>
<p class="normal">(3) Poslije toga će predsjednik vijeća zakazati sjednicu 
vijeća, o kojoj će obavijestiti tužioca, osuđenog i oštećenog. Nedolazak 
stranaka i oštećenog, ako su uredno obaviješteni, ne sprječava održavanje 
sjednice vijeća.</p>
<p class="normal">(4) Ako sud utvrdi da osuđeni nije ispunio obavezu koja mu je 
bila određena presudom, donijeće presudu kojom će opozvati uslovnu osudu i 
odrediti da se utvrđena kazna izvrši ili odrediti novi rok za ispunjenje obaveze 
ili ukinuti taj uslov ili određenu obavezu zamijeniti drugom obavezom. Ako sud 
nađe da nema osnova za donošenje neke od tih odluka, rješenjem će obustaviti 
postupak za opozivanje uslovne osude.</p>
<p class="normal">(5) Protiv presude iz stava 4 ovog člana žalbu može izjaviti i 
oštećeni, ako se presudom dira u njegove interese.</p>
<p class="wyq060---pododeljak"><a name="str_582"></a>Glava XXX</p>
<p class="wyq060---pododeljak">POSTUPAK ZA REHABILITACIJU, PRESTANAK PRAVNIH POSLjEDICA OSUDE 
I MJERA BEZBJEDNOSTI</p>
<p class="wyq110---naslov-clana"><a name="str_583"></a>Donošenje rješenja o zakonskoj rehabilitaciji po službenoj 
dužnosti</p>
<p class="clan"><a name="clan_491"></a>Član 491</p>
<p class="normal">(1) Kad po Krivičnom zakoniku rehabilitacija nastaje protekom 
određenog vremena i pod uslovom da osuđeni u tom vremenu ne učini novo krivično 
djelo, rješenje o rehabilitaciji donosi po službenoj dužnosti organ nadležan za 
vođenje kaznene evidencije, izuzev u slučaju kad je izrečena uslovna osuda.</p>
<p class="normal">(2) Prije donošenja rješenja o rehabilitaciji izvršiće se 
potrebna provjeravanja, a naročito će se prikupiti podaci o tome da li je protiv 
osuđenog u toku krivični postupak za neko novo krivično djelo učinjeno prije 
završetka postupka rehabilitacije.</p>
<p class="wyq110---naslov-clana"><a name="str_584"></a>Donošenje rješenja o zakonskoj rehabilitaciji osuđenog po 
njegovom zahtjevu</p>
<p class="clan"><a name="clan_492"></a>Član 492</p>
<p class="normal">(1) Ako nadležni organ ne donese rješenje o rehabilitaciji, 
osuđeno lice može zahtijevati da se utvrdi da je rehabilitacija nastala po 
Krivičnom zakoniku.</p>
<p class="normal">(2) Ako nadležni organ ne postupi po zahtjevu osuđenog u roku 
od mjesec dana od dana prijema zahtjeva, osuđeni može tražiti da sud koji je u 
prvom stepenu izrekao presudu donese rješenje o rehabilitaciji.</p>
<p class="normal">(3) O zahtjevu osuđenog odlučuje sud po pribavljenom mišljenju 
državnog tužioca.</p>
<p class="wyq110---naslov-clana"><a name="str_585"></a>Rehabilitacija lica kome je izrečena uslovna osuda</p>
<p class="clan"><a name="clan_493"></a>Član 493</p>
<p class="normal">Ako uslovna osuda ne bude opozvana ni poslije jedne godine od 
isteka roka provjeravanja, sud koji je sudio u prvom stepenu donijeće rješenje o 
rehabilitaciji. Ovo rješenje dostaviće se osuđenom, državnom tužiocu i organu 
nadležnom za vođenje kaznene evidencije.</p>
<p class="wyq110---naslov-clana"><a name="str_586"></a>Rehabilitacija na osnovu sudske odluke</p>
<p class="clan"><a name="clan_494"></a>Član 494</p>
<p class="normal">(1) Postupak za sudsku rehabilitaciju pokreće se po molbi 
osuđenog.</p>
<p class="normal">(2) Molba se podnosi sudu koji je sudio u prvom stepenu.</p>
<p class="normal">(3) Sudija koji za to bude određen prethodno će ispitati da li 
je isteklo vrijeme provjeravanja po zakonu, nakon čega će sprovesti potrebne 
radnje radi utvrđivanja činjenica na koje se poziva osuđeni i pribaviti dokaze o 
svim okolnostima koje su važne za donošenje odluke.</p>
<p class="normal">(4) O ponašanju osuđenog sudija može tražiti izvještaj od 
policije na čijem je području osuđeni boravio poslije izdržane kazne, a može 
takav izvještaj tražiti i od organa uprave nadležnog za izvršenje krivičnih 
sankcija u kojem je osuđeni izdržao kaznu zatvora.</p>
<p class="normal">(5) Poslije sprovođenja radnji iz stava 3 ovog člana, a po 
saslušanju državnog tužioca, sudija će dostaviti spise sa obrazloženim predlogom 
vijeću suda koji je sudio u prvom stepenu.</p>
<p class="normal">(6) Protiv odluke suda po molbi za rehabilitaciju žalbu može 
izjaviti osuđeni i državni tužilac.</p>
<p class="normal">(7) Ako sud odbije molbu zato što osuđeni svojim ponašanjem 
nije zaslužio rehabilitaciju, osuđeni može molbu ponoviti po isteku jedne godine 
od dana pravosnažnosti rješenja o odbijanju molbe.</p>
<p class="wyq110---naslov-clana"><a name="str_587"></a>Zabrana davanja podataka o rehabilitaciji i prestanku pravnih 
posljedica osude</p>
<p class="clan"><a name="clan_495"></a>Član 495</p>
<p class="normal">U uvjerenju koje se izdaje na osnovu kaznene evidencije odluka 
o rehabilitaciji i prestanku pravnih posljedica osude ne smiju se pominjati.</p>
<p class="wyq110---naslov-clana"><a name="str_588"></a>Prestanak mjera bezbjednosti</p>
<p class="clan"><a name="clan_496"></a>Član 496</p>
<p class="normal">(1) Molba za prestanak mjere bezbjednosti zabrana vršenja 
poziva, djelatnosti i dužnosti ili zabrana upravljanja motornim vozilom ili molba 
za prestanak pravne posljedice osude koja se odnosi na zabranu sticanja određenog 
prava podnosi se sudu koji je sudio u prvom stepenu.</p>
<p class="normal">(2) Sudija koji za to bude određen prethodno će ispitati da li 
je isteklo vrijeme provjeranja po zakonu, nakon čega će sprovesti potrebne radnje 
radi utvrđivanja činjenica na koje se poziva osuđeni i pribaviti dokaze o svim 
okolnostima koje su važne za donošenje odluke.</p>
<p class="normal">(3) O ponašanju osuđenog sudija može tražiti izvještaj od 
policije na čijem je području osuđeni boravio poslije izdržane, oproštene ili 
zastarjele glavne kazne, a može takav izvještaj tražiti i od organa uprave 
nadležnog za izvršenje krivičnih sankcija u kojem je osuđeni izdržao kaznu 
zatvora.</p>
<p class="normal">(4) Poslije sprovođenja radnji iz stava 2 ovog člana, a po 
pribavljenom mišljenju državnog tužioca, sudija će dostaviti spise sa obrazloženim 
predlogom vijeću suda koji je sudio u prvom stepenu.</p>
<p class="wyq110---naslov-clana"><a name="str_589"></a>Ponovno podnošenje molbe za prestanak mjera bezbjednosti</p>
<p class="clan"><a name="clan_497"></a>Član 497</p>
<p class="normal">Kad sud odbije molbu za prestanak mjera bezbjednosti ili 
pravnih posljedica osude, nova molba se može podnijeti po isteku jedne godine od 
dana pravosnažnosti rješenja kojim je ranije podnesena molba odbijena.</p>
<p class="wyq060---pododeljak"><a name="str_590"></a>Glava XXXI</p>
<p class="wyq060---pododeljak">POSTUPAK ZA NAKNADU ŠTETE, REHABILITACIJU I OSTVARIVANjE DRUGIH 
PRAVA LICA NEOSNOVANO OSUĐENIH, NEZAKONITO ILI NEOSNOVANO LIŠENIH SLOBODE</p>
<p class="wyq110---naslov-clana"><a name="str_591"></a>Lica koja imaju pravo na naknadu štete zbog neosnovane osude</p>
<p class="clan"><a name="clan_498"></a>Član 498</p>
<p class="normal">(1) Pravo na naknadu štete zbog neosnovane osude ima lice kome 
je pravosnažno izrečena krivična sankcija ili koje je oglašeno krivim, a 
oslobođeno od kazne, a kasnije je povodom vanrednog pravnog lijeka novi postupak 
pravosnažno obustavljen ili je pravosnažnom presudom oslobođeno od optužbe ili je 
optužba odbijena, osim ako je:</p>
<p class="normal">1) do obustave postupka ili presude kojom se optužba odbija 
došlo zbog toga što je u novom postupku oštećeni kao tužilac, odnosno privatni 
tužilac odustao od gonjenja, a do odustanka je došlo na osnovu sporazuma sa 
okrivljenim;</p>
<p class="normal">2) u novom postupku rješenjem optužba odbačena zbog 
nenadležnosti suda, a ovlašćeni tužilac je preduzeo gonjenje pred nadležnim sudom.</p>
<p class="normal">(2) Osuđeni, odnosno oslobođeni nema pravo na naknadu štete, 
ako je svojim lažnim priznanjem u izviđaju ili na drugi način prouzrokovao vođenje 
krivičnog postupka, odnosno takvim izjavama u postupku prouzrokovao svoju osudu, 
osim ako je na to bio prinuđen.</p>
<p class="normal">(3) U slučaju osude za krivična djela u sticaju pravo na 
naknadu štete može se odnositi i na pojedina krivična djela u vezi kojih su 
ispunjeni uslovi za priznanje naknade.</p>
<p class="wyq110---naslov-clana"><a name="str_592"></a>Zastara potraživanja</p>
<p class="clan"><a name="clan_499"></a>Član 499</p>
<p class="normal">(1) Pravo na naknadu štete zastarijeva za tri godine od dana 
pravosnažnosti prvostepene presude kojom je okrivljeni oslobođen od optužbe ili 
kojom je optužba odbijena, odnosno pravosnažnosti prvostepenog rješenja kojim je 
postupak obustavljen, a ako je povodom žalbe rješavao viši sud, od dana prijema 
odluke višeg suda.</p>
<p class="normal">(2) Prije podnošenja sudu tužbe za naknadu štete oštećeni je 
dužan da se zahtjevom obrati ministarstvu nadležnom za poslove pravosuđa, radi 
postizanja sporazuma o postojanju štete i vrsti i visini naknade.</p>
<p class="normal">(3) U slučaju iz člana 498 stav 1 tačka 2 ovog zakonika o 
zahtjevu se može rješavati samo ako ovlašćeni tužilac nije preduzeo gonjenje pred 
nadležnim sudom u roku od tri mjeseca od dana prijema pravosnažne odluke. Ako po 
isteku ovog roka ovlašćeni tužilac preduzme gonjenje, prekinuće se postupak za 
naknadu štete do okončanja krivičnog postupka.</p>
<p class="wyq110---naslov-clana"><a name="str_593"></a>Naknada štete putem tužbe</p>
<p class="clan"><a name="clan_500"></a>Član 500</p>
<p class="normal">(1) Ako zahtjev za naknadu štete ne bude usvojen ili 
ministarstvo nadležno za poslove pravosuđa ne donese odluku u roku od tri 
mjeseca od dana podnošenja zahtjeva, oštećeni može kod nadležnog suda podnijeti 
tužbu za naknadu štete. Ako je postignut sporazum samo za dio zahtjeva, oštećeni 
može podnijeti tužbu i za preostali dio zahtjeva.</p>
<p class="normal">(2) Za vrijeme trajanja postupka iz stava 1 ovog člana ne teče 
rok zastarjelosti iz člana 499 stav 1 ovog zakonika.</p>
<p class="normal">(3) Tužba za naknadu štete podnosi se protiv Crne Gore.</p>
<p class="wyq110---naslov-clana"><a name="str_594"></a>Nasljeđivanje prava na naknadu štete</p>
<p class="clan"><a name="clan_501"></a>Član 501</p>
<p class="normal">(1) Nasljednici nasljeđuju samo pravo oštećenog lica na naknadu 
imovinske štete. Ako je oštećeni podnio zahtjev, nasljednici mogu nastaviti 
postupak samo u granicama podnesenog zahtjeva za naknadu imovinske štete.</p>
<p class="normal">(2) Nasljednici oštećenog lica mogu poslije njegove smrti 
nastaviti postupak za naknadu štete, odnosno pokrenuti postupak, ako je oštećeno 
lice umrlo prije isteka roka zastarjelosti i od zahtjeva se nije odreklo, u 
skladu sa pravilima o naknadi štete propisanim Zakonom o obligacionim odnosima.</p>
<p class="wyq110---naslov-clana"><a name="str_595"></a>Lica kojima pripada pravo na naknadu štete</p>
<p class="clan"><a name="clan_502"></a>Član 502</p>
<p class="normal">(1) Pravo na naknadu štete pripada i licu koje je:</p>
<p class="normal">1) bilo u pritvoru ili koje je od strane policije ili državnog 
tužioca lišeno slobode ili mu je sloboda odlukom suda ograničena u vezi sa 
krivičnim djelom, a nije došlo do pokretanja krivičnog postupka ili je postupak 
obustavljen pravosnažnim rješenjem ili je pravosnažnom presudom oslobođeno od 
optužbe ili je optužba odbijena;</p>
<p class="normal">2) izdržavalo kaznu zatvora, a povodom ponavljanja krivičnog 
postupka, odnosno zahtjeva za zaštitu zakonitosti, izrečena mu je kazna zatvora 
u trajanju kraćem od kazne koju je izdržalo ili je izrečena krivična sankcija 
koja se ne sastoji u lišenju slobode ili je oglašeno krivim, a oslobođeno od 
kazne;</p>
<p class="normal">3) usljed greške ili nezakonitog rada organa neosnovano lišeno 
slobode ili je zadržano duže u pritvoru ili u organu uprave nadležnom za 
izvršenje krivičnih sankcija ili ustanovi za izvršavanje mjere;</p>
<p class="normal">4) u pritvoru provelo duže vremena nego što traje kazna 
zatvora na koju je osuđeno.</p>
<p class="normal">(2) Licu koje je po članu 264 ovog zakonika lišeno slobode bez 
zakonskog osnova pripada pravo na naknadu štete, ako protiv njega nije određen 
pritvor, niti mu je vrijeme za koje je lišeno slobode uračunato u izrečenu kaznu 
za krivično djelo ili za prekršaj.</p>
<p class="normal">(3) Naknada štete ne pripada licu koje je svojim nedozvoljenim 
postupcima prouzrokovalo lišenje slobode, odnosno određivanje pritvora. U 
slučajevima iz stava 1 tačka 1 ovog člana isključeno je pravo na naknadu štete i 
kad su postojale okolnosti iz člana 498 stav 1 ovog zakonika ili ako je postupak 
obustavljen na osnovu člana 249 ovog zakonika.</p>
<p class="normal">(4) U postupku za naknadu štete u slučajevima iz st. 1 i 2 
ovog člana shodno se primjenjuju odredbe ove glave.</p>
<p class="wyq110---naslov-clana"><a name="str_596"></a>Objavljivanje odluke iz koje proizilazi neosnovanost ranije 
osude u sredstvima javnog informisanja</p>
<p class="clan"><a name="clan_503"></a>Član 503</p>
<p class="normal">(1) Ako je slučaj na koji se odnosi neosnovana osuda ili 
neosnovano lišenje slobode nekog lica objavljen u sredstvima javnog informisanja i 
time bio povrijeđen ugled tog lica, sud će, na njegov zahtjev, objaviti u 
sredstvima javnog informisanja saopštenje o odluci iz koje proizilazi neosnovanost 
ranije osude, odnosno neosnovanost lišenja slobode. Ako slučaj nije objavljen u 
sredstvima javnog informisanja, ovakvo saopštenje će se, na zahtjev tog lica, 
dostaviti državnom organu, organu lokalne samouprave, privrednom društvu, drugom 
pravnom ili fizičkom licu kod kojeg je lice u radnom odnosu, a ako je to za 
njegovu rehabilitaciju potrebno i drugoj organizaciji. Poslije smrti osuđenog 
lica pravo na podnošenje ovog zahtjeva pripada njegovom bračnom drugu, djeci, 
roditeljima, braći i sestrama.</p>
<p class="normal">(2) Zahtjev iz stava 1 ovog člana može se podnijeti i ako nije 
podnesen zahtjev za naknadu štete.</p>
<p class="normal">(3) Pored uslova iz člana 493 ovog zakonika, zahtjev iz stava 
1 ovog člana može se podnijeti i kad je povodom vanrednog pravnog lijeka 
izmijenjena pravna kvalifikacija djela, ako je usljed pravne kvalifikacije u 
ranijoj presudi bio teže povrijeđen ugled osuđenog lica.</p>
<p class="normal">(4) Zahtjev iz st. 1, 2 i 3 ovog člana podnosi se u roku od 
šest mjeseci od dana pravosnažnosti odluke iz člana 499 stav 1 ovog zakonika 
sudu koji je u krivičnom postupku sudio u prvom stepenu. O zahtjevu odlučuje 
vijeće iz člana 24 stav 7 ovog zakonika. Prilikom rješavanja o zahtjevu shodno se 
primjenjuju odredbe člana 498 st. 2 i 3 i člana 502 stav 3 ovog zakonika.</p>
<p class="wyq110---naslov-clana"><a name="str_597"></a>Poništavanje upisa neopravdane osude u kaznenoj evidenciji</p>
<p class="clan"><a name="clan_504"></a>Član 504</p>
<p class="normal">Sud koji je u krivičnom postupku sudio u prvom stepenu 
donijeće, po službenoj dužnosti, rješenje kojim se poništava upis neosnovane 
osude u kaznenoj evidenciji. Rješenje se dostavlja organu nadležnom za vođenje 
kaznene evidencije. O poništenom upisu ne smiju se nikom davati podaci iz 
kaznene evidencije.</p>
<p class="wyq110---naslov-clana"><a name="str_598"></a>Ograničenje prilikom razmatranja, prepisivanja ili snimanja 
pojedinih spisa</p>
<p class="clan"><a name="clan_505"></a>Član 505</p>
<p class="normal">Lice kome je dozvoljeno razmatranje, prepisivanje ili snimanje 
spisa u skladu sa čl. 203, 203a i 203b ovog zakonika koji se odnose na neosnovanu osudu 
ili neosnovano lišenje slobode ne može upotrijebiti podatke iz tih spisa na način 
koji bi bio štetan za rehabilitaciju lica protiv koga je vođen krivični 
postupak. Predsjednik suda je dužan da na ovo upozori lice kome je dozvoljeno 
razmatranje, prepisivanje ili snimanje, što će se zabilježiti na spisu uz potpis tog 
lica.</p>
<p class="wyq110---naslov-clana"><a name="str_599"></a>Priznavanje prava iz radnog odnosa</p>
<p class="clan"><a name="clan_506"></a>Član 506</p>
<p class="normal">(1) Licu kome je zbog neosnovane osude ili neosnovanog lišenja 
slobode prestao radni odnos ili svojstvo osiguranika socijalnog osiguranja 
priznaje se radni staž, odnosno staž osiguranja kao da je bilo na radu za vrijeme 
za koje je zbog neosnovane osude ili neosnovanog lišenja slobode staž izgubilo. U 
staž se uračunava i vrijeme nezaposlenosti do koje je došlo zbog neosnovane 
osude ili neosnovanog lišenja slobode, a koja nije nastala krivicom tog lica.</p>
<p class="normal">(2) Prilikom rješavanja o pravu na koje utiče dužina radnog 
staža, odnosno staža osiguranja, nadležni organ ili organizacija uzeće u obzir 
staž priznat odredbom stava 1 ovog člana.</p>
<p class="normal">(3) Ako organ ili organizacija iz stava 2 ovog člana ne uzme u 
obzir staž priznat odredbom stava 1 ovog člana, oštećeno lice može zahtijevati 
da sud iz člana 500 stav 1 ovog zakonika utvrdi da je priznavanje staža nastupilo 
po zakonu. Tužba se podnosi protiv organa ili organizacije koja osporava 
priznati staž i protiv Crne Gore.</p>
<p class="normal">(4) Na zahtjev organa, odnosno organizacije kod koje se pravo 
iz stava 2 ovog člana ostvaruje, isplatiće se iz budžetskih sredstava propisani 
doprinos za vrijeme za koje je odredbom stava 1 ovog člana staž priznat.</p>
<p class="normal">(5) Staž osiguranja priznat odredbom stava 1 ovog člana u 
cjelini se uračunava u penzijski staž.</p>
<p class="wyq060---pododeljak"><a name="str_600"></a>Glava XXXII</p>
<p class="wyq060---pododeljak">POSTUPAK ZA IZDAVANjE POTJERNICE I OBJAVE</p>
<p class="wyq110---naslov-clana"><a name="str_601"></a>Pronalaženje okrivljenog i obavještavanje o njegovoj adresi</p>
<p class="clan"><a name="clan_507"></a>Član 507</p>
<p class="normal">Ako se ne zna prebivalište ili boravište okrivljenog, kad je to 
po odredbama ovog zakonika neophodno, sud ili državni tužilac će zatražiti od 
policije da okrivljenog potraži i da ih obavijesti o njegovoj adresi.</p>
<p class="wyq110---naslov-clana"><a name="str_602"></a>Uslovi za izdavanje potjernice</p>
<p class="clan"><a name="clan_508"></a>Član 508</p>
<p class="normal">(1) Izdavanje potjernice može se narediti kad se okrivljeni 
nalazi u bjekstvu i kad je protiv njega pokrenut krivični postupak zbog krivičnog 
djela za koje je po zakonu propisana kazna zatvora od jedne godine ili teža kazna, 
a postoji naredba za njegovo dovođenje ili rješenje o određivanju pritvora.</p>
<p class="normal">(2) Izdavanje potjernice naređuje sud pred kojim se vodi 
krivični postupak.</p>
<p class="normal">(3) Izdavanje potjernice narediće se i u slučaju bjekstva 
okrivljenog iz organa uprave nadležnog za izvršenje krivičnih sankcija u kojem 
izdržava kaznu, bez obzira na visinu kazne ili bjekstva iz ustanove u kojoj 
izdržava zavodsku mjeru. Naredbu u takvom slučaju izdaje rukovodilac te 
ustanove.</p>
<p class="normal">(4) Naredba suda ili rukovodioca ustanove za izdavanje 
potjernice dostavlja se policiji radi izvršenja.</p>
<p class="normal">(5) Prilikom raspisivanja potjernice i traganja za licima za kojima je raspisana potjernica mogu se preduzeti radnje i ovlašćenja iz člana 257 ovog zakonika.</p>
<p class="wyq110---naslov-clana"><a name="str_603"></a>Izdavanje objave</p>
<p class="clan"><a name="clan_509"></a>Član 509</p>
<p class="normal">(1) Ako su potrebni podaci o pojedinim predmetima koji su u 
vezi sa krivičnim djelom ili ove predmete treba pronaći, a naročito ako je to 
potrebno radi identifikacije pronađenog nepoznatog leša, narediće se izdavanje 
objave kojom će se zatražiti da se podaci ili obavještenja dostave organu koji 
vodi postupak.</p>
<p class="normal">(2) Policija može objavljivati i fotografije leševa i nestalih 
lica, ako postoje osnovi sumnje da je do smrti, odnosno nestanka tih lica došlo 
usljed krivičnog djela.</p>
<p class="wyq110---naslov-clana"><a name="str_604"></a>Povlačenje naredbe o izdavanju potjernice i objave</p>
<p class="clan"><a name="clan_510"></a>Član 510</p>
<p class="normal">Organ koji je naredio izdavanje potjernice ili objave dužan je 
da je odmah povuče kad se pronađe traženo lice ili predmet ili kad nastupi 
zastarjelost krivičnog gonjenja ili izvršenja kazne ili drugi razlozi zbog kojih 
potjernica ili objava nije više potrebna.</p>
<p class="wyq110---naslov-clana"><a name="str_605"></a>Raspisivanje potjernice i objave</p>
<p class="clan"><a name="clan_511"></a>Član 511</p>
<p class="normal">(1) Potjernicu i objavu raspisuje policija.</p>
<p class="normal">(2) Radi obavještavanja javnosti o potjernici ili objavi mogu 
se koristiti i sredstva javnog informisanja.</p>
<p class="normal">(3) Ako je vjerovatno da se lice za kojim je izdata potjernica 
nalazi u drugoj državi, uz saglasnost ministarstva nadležnog za poslove 
pravosuđa, može se raspisati i međunarodna potjernica.</p>
<p class="normal">(4) Na molbu organa druge države može se raspisati potjernica 
i za licem za koje se sumnja da se nalazi u Crnoj Gori, ako je u molbi data 
izjava da će se u slučaju pronalaženja tog lica zatražiti njegovo izdavanje.</p>
<p class="wyq060---pododeljak"><a name="str_606"></a>Glava XXXIII</p>
<p class="wyq060---pododeljak">PRELAZNE I ZAVRŠNE ODREDBE</p>
<p class="wyq110---naslov-clana"><a name="str_607"></a>Posebne odredbe o računanju rokova</p>
<p class="clan"><a name="clan_512"></a>Član 512</p>
<p class="normal">Ako na dan stupanja na snagu ovog zakonika teče neki rok, taj 
rok će se računati po odredbama ovog zakonika, osim ako je prema ranijim 
propisima rok bio duži.</p>
<p class="wyq110---naslov-clana"><a name="str_608"></a>Primjena odredaba ranije važećeg zakonika</p>
<p class="clan"><a name="clan_513"></a>Član 513</p>
<p class="normal">(1) Ako je do dana početka primjene ovog zakonika podnesen 
zahtjev za sprovođenje istrage po odredbama Zakonika o krivičnom postupku 
("Službeni list RCG", br. 71/03 i 47/06), istraga će se okončati u skladu sa tim 
odredbama.</p>
<p class="normal">(2) Ako je do dana početka primjene ovog zakonika donesena 
odluka protiv koje je po odredbama Zakonika o krivičnom postupku ("Službeni list 
RCG", br. 71/03 i 47/06) bio dozvoljen pravni lijek, a ta odluka još nije 
dostavljena ili je u toku rok za izjavljivanje pravnog lijeka ili po izjavljenom 
pravnom lijeku još nije odlučeno, na pravo na pravni lijek i postupak po pravnom 
lijeku primjenjivaće se odredbe tog zakonika.</p>
<p class="wyq110---naslov-clana"><a name="str_609"></a>Donošenje podzakonskih propisa</p>
<p class="clan"><a name="clan_514"></a>Član 514</p>
<p class="normal">Podzakonski akti predviđeni ovim zakonikom donijeće se u roku 
od devet mjeseci od dana stupanja na snagu ovog zakonika.</p>
<p class="wyq110---naslov-clana"><a name="str_610"></a>Prestanak važenja ranijeg propisa</p>
<p class="clan"><a name="clan_515"></a>Član 515</p>
<p class="normal">Danom početka primjene ovog zakonika prestaje da važi Zakonik 
o krivičnom postupku ("Službeni list RCG", br. 71/03 i 47/06), osim odredaba 
glave XXIX koja će se primjenjivati do donošenja zakona kojim će se urediti 
postupak prema maloljetnicima i druga pitanja u vezi položaja maloljetnih učinilaca 
krivičnih djela.</p>
<p class="wyq110---naslov-clana"><a name="str_611"></a>Primjena pojedinih odredaba</p>
<p class="clan"><a name="clan_516"></a>Član 516</p>
<p class="normal">(1) Odredbe čl. 90, 486, 487, 488 i 489 ovog zakonika 
primjenjivaće se od dana početka primjene odredaba Krivičnog zakonika kojima će 
se urediti prošireno oduzimanje imovine.</p>
<p class="normal">(2) Odredbe glave XX ovog zakonika će se primjenjivati nakon 
šest mjeseci od dana stupanja na snagu ovog zakonika.</p>
<p class="normal">(3) Odredbe čl. 109, 158, 272, 273 i 461 ovog zakonika će se 
primjenjivati od dana stupanja na snagu ovog zakonika.</p>
<p class="normal">(4) U postupcima za krivična djela organizovanog kriminala, korupcije, terorizma i ratnih zločina ovaj zakonik će se primjenjivati od 26. avgusta 2010. godine.</p>
<p class="wyq110---naslov-clana"><a name="str_612"></a>Stupanje na snagu</p>
<p class="clan"><a name="clan_517"></a>Član 517</p>
<p class="normal">Ovaj zakonik stupa na snagu osmog dana od dana objavljivanja u 
"Službenom listu Crne Gore", a primjenjivaće se nakon jedne godine od dana 
stupanja na snagu ovog zakonika.</p>
<p class="normal">&nbsp;</p>
<p class="samostalni">Samostalni član Zakona o izmjenama i dopuni<br>
Zakonika o krivičnom postupku</p>
<p class="samostalni1">("Sl. list CG", br. 49/2010)</p>
<p class="clan">Član 4</p>
<p class="normal">Ovaj zakon stupa na snagu osmog dana od dana objavljivanja u "Službenom listu Crne Gore".</p>
<p class="normalprored">&nbsp;</p>
<p class="samostalni">Samostalni članovi Zakona o izmjenama i dopunama<br>
Zakonika o krivičnom postupku</p>
<p class="samostalni1">("Sl. list CG", br. 35/2015)</p>
<p class="wyq110---naslov-clana"><a name="str_613"></a>Posebne odredbe o računanju rokova</p>
<p class="clan">Član 88</p>
<p class="normal">Ako na dan početka primjene ovog zakona teče neki rok, taj rok će se računati po odredbama ovog zakona, osim ako je prema ranijim propisima rok bio duži.</p>
<p class="wyq110---naslov-clana"><a name="str_614"></a>Započeti postupci</p>
<p class="clan">Član 89</p>
<p class="normal">Ako je do dana početka primjene ovog zakona podignuta optužnica ili podnijet optužni akt po odredbama Zakonika o krivičnom postupku ("Službeni list CG", br. 57/09, 49/10, 47/14 i 2/15), na kontrolu optužnice, odnosno prethodno ispitivanje optužnog akta primjenjivaće se odredbe tog zakonika.</p>
<p class="normal">Ako je do dana početka primjene ovog zakona donesena odluka protiv koje je u skladu sa odredbama Zakonika o krivičnom postupku ("Službeni list CG", br. 57/09, 49/10, 47/14 i 2/15) izjavljen pravni lijek, a ta odluka još nije dostavljena ili je u toku rok za izjavljivanje pravnog lijeka ili po izjavljenom pravnom lijeku još nije odlučeno, na pravo na pravni lijek i postupak po pravnom lijeku primjenjivaće se odredbe tog zakonika.</p>
<p class="wyq110---naslov-clana"><a name="str_615"></a>Primjena pojedinih odredaba</p>
<p class="clan"><a name="clan_90"></a>Član 90</p>
<p class="normal">Odredbe čl. 90a, 90b i 90v ovog zakonika primjenjivaće se od dana stupanja na snagu zakona kojim će se urediti oduzimanje i upravljanje imovinom stečenom kriminalnom djelatnošću.</p>
<p class="wyq110---naslov-clana"><a name="str_616"></a>Prestanak važenja pojedinih odredaba</p>
<p class="clan">Član 91</p>
<p class="normal">Odredbe čl. 91 do 96 ovog zakonika prestaju da važe danom stupanja na snagu zakona kojim će se urediti oduzimanje i upravljanje imovinom stečenom kriminalnom djelatnošću.</p>
<p class="wyq110---naslov-clana"><a name="str_617"></a>Stupanje na snagu</p>
<p class="clan">Član 92</p>
<p class="normal">Ovaj zakon stupa na snagu osmog dana od dana objavljivanja u "Službenom listu Crne Gore", a primjenjivaće se nakon isteka 30 dana od dana stupanja na snagu ovog zakona.</p>


							
					</article>
				</div>
			</div>
			<div class="clearfix"></div>
			<br>
			<footer>
				<div class="col-lg-3">
					<h4>Paragraf Lex MNE d.o.o.</h4><br>
					<ul class="list-unstyled clear-margins">
						<li><a href="https://www.paragraf.me/kontakt.php" target="_blank">Kontakt</a></li>
					</ul>
				</div>
				<div class="col-lg-12" style="border:none !important;">
					<br>
					<p class="pull-right"><a href="#">Vrati se na početak &nbsp↑</a></p>
				</div>
				<div class="clearfix"></div>
			</footer>
		</div>
		<!-- GOOGLE ANALYTICS -->
		<script>
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');
			
			ga('create', 'UA-57533958-1', 'auto');
			ga('send', 'pageview');
			
		</script>
		<!-- GOOGLE ANALYTICS END -->
		<script type="text/javascript" src="../js/jquery-3.1.1.min.js"></script>
		<script type="text/javascript" src="../js/bootstrap.min.js"></script>
		<script type="text/javascript" src="../js/custom.js"></script>
	</body>
</html>
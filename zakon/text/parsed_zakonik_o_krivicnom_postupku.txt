File: zakonik_o_krivicnom_postupku.html

Jezik na kojem se upućuju podnesci sudu, odnosno na kojem sud 
upućuje podneske
Član 8
(1) Krivični postupak vodi se na crnogorskom jeziku.
(2) Stranke, svjedoci i druga lica koja učestvuju u postupku 
imaju pravo da u postupku upotrebljavaju svoj jezik ili jezik koji razumiju. Ako 
se postupak ne vodi na jeziku nekog od tih lica, obezbijediće se prevođenje 
iskaza, isprava i drugog pisanog dokaznog materijala.
(3) O pravu na prevođenje poučiće se lice iz stava 2 ovog 
člana, koje se može odreći tog prava ako zna jezik na kojem se vodi postupak. U 
zapisniku će se zabilježiti da je data pouka i izjava učesnika u postupku.
(4) Prevođenje se povjerava tumaču.

Pravo na rehabilitaciju i naknadu štete
Član 12
(1) Okrivljeni ima pravo da se brani sam ili uz stručnu pomoć 
branioca koga sam izabere iz reda advokata.
(2) Okrivljeni ima pravo da njegovom saslušanju prisustvuje 
branilac.
(3) Prije prvog saslušanja, okrivljeni će se poučiti o pravu da 
uzme branioca, da se sa braniocem dogovori o načinu odbrane i da branilac može 
da prisustvuje njegovom saslušanju. On će biti upozoren da sve što izjavi može 
biti upotrijebljeno protiv njega kao dokaz.
(4) Ako okrivljeni sam ne uzme branica, postaviće mu se 
branilac po službenoj dužnosti, kad je to određeno ovim zakonikom.
(5) Okrivljenom se mora obezbijediti dovoljno vremena i 
mogućnosti za pripremanje odbrane.
(6) Osumnjičeni ima pravo na branioca u skladu sa ovim 
zakonikom.

Član 24
(1) U prvom stepenu sud sudi u vijeću sastavljenom od troje 
sudija, osim u slučaju iz stava 2 ovog člana.
(2) Za krivična djela za koja je kao glavna kazna propisana 
novčana kazna ili kazna zatvora do deset godina u prvom stepenu sudi sudija 
pojedinac, osim za djela organizovanog kriminala ili ako zakonom nije drukčije 
određeno.
(3) U drugom stepenu sud sudi u vijeću sastavljenom od troje 
sudija.
(4) U trećem stepenu sud sudi u vijeću sastavljenom od pet sudija.
(5) U izviđaju i istrazi učestvuje sudija za istragu 
prvostepenog suda u skladu sa ovim zakonikom.
(6) Predsjednik suda i predsjednik vijeća odlučuju u 
slučajevima propisanim ovim zakonikom.
(7) Prvostepeni sudovi, u vijeću sastavljenom od troje sudija, 
odlučuju o žalbama protiv rješenja sudije za istragu i drugih rješenja kad je to 
određeno ovim zakonikom, donose odluke u prvom stepenu van glavnog pretresa, 
sprovode postupak i donose presudu po zahtjevu kojim se traži izvršenje krivične 
presude stranog suda i stavljaju predloge u slučajevima propisanim ovim zakonikom 
ili drugim zakonom.
(8) Ako se kod suda koji sudi samo u prvom stepenu, zbog 
nedovoljnog broja sudija, ne može obrazovati vijeće iz stava 7 ovog člana, 
poslove iz nadležnosti tog vijeća vršiće vijeće neposredno višeg suda.
(9) Odredbe ovog zakonika koje se odnose na prava i dužnosti 
predsjednika vijeća i vijeća shodno se primjenjuju i na sudiju pojedinca kad sudi 
u skladu sa odredbama ovog zakonika.
(10) Sud odlučuje o zahtjevu za zaštitu zakonitosti u vijeću sastavljenom od pet sudija.
(11) U slučajevima koji nijesu propisani u st. 3, 4 i 10 ovog 
člana, sudovi višeg stepena odlučuju u vijeću sastavljenom od troje sudija, ako 
ovim zakonikom nije drukčije određeno.

Razdvajanje postupka
Član 31
(1) Ako je isto lice okrivljeno za više krivičnih djela, od 
kojih je za neka nadležan niži, a za neka viši sud, nadležan je viši sud, a u 
slučaju kad su nadležni sudovi iste vrste, nadležan je sud koji je po optužbi 
ovlašćenog tužioca prvi započeo postupak, a u izviđaju i istrazi nadležan je sud 
koji je prvi preduzeo radnju po predlogu tužioca.
(2) Po odredbi stava 1 ovog člana određuje se nadležnost i u 
slučaju kad je oštećeni istovremeno učinio krivično djelo prema okrivljenom.
(3) Za saizvršioce je nadležan, po pravilu, sud koji je kao 
nadležan za jednog od njih prvi započeo postupak.
(4) Sud koji je nadležan za izvršioca krivičnog djela nadležan 
je, po pravilu, i za saučesnike, prikrivače, lica koja su pomogla učiniocu 
poslije izvršenog krivičnog djela, kao i za lica koja nijesu prijavila 
pripremanje ili izvršenje krivičnog djela ili učinioca.
(5) U slučajevima iz st. 1 do 4 ovog člana sprovešće se, po 
pravilu, jedinstveni postupak i donijeti jedna presuda.
(6) Sud može odlučiti da se sprovede jedinstveni postupak i 
donese jedna presuda i u slučaju kad je više lica okrivljeno za više krivičnih 
djela, ali samo ako između izvršenih krivičnih djela postoji međusobna veza i 
isti dokazi. Ako je za neka od ovih krivičnih djela nadležan viši sud, a za neka 
niži sud, jedinstveni postupak može se sprovesti samo pred višim sudom.
(7) Sud može odlučiti da se sprovede jedinstveni postupak i 
donese jedna presuda ako se pred istim sudom vode odvojeni postupci protiv istog 
lica za više krivičnih djela ili protiv više lica za isto krivično djelo.
(8) O spajanju postupka odlučuje sud koji je nadležan za 
sprovođenje jedinstvenog postupka. Protiv rješenja kojim je određeno spajanje 
postupka ili kojim je odbijen predlog za spajanje postupka nije dozvoljena žalba.
(9) Odredbe o spajanju postupka shodno se primjenjuju i kad u 
izviđaju i istrazi postupak vodi državni tužilac koji odlučuje o sprovođenju 
jedinstvenog postupka.

Pravo upoznavanja sa dokaznim materijalom i pravo predlaganja 
dokaza
Član 57
(1) Ako privatni tužilac ne dođe na glavni pretres iako je 
uredno pozvan ili mu se poziv nije mogao uručiti zbog neprijavljivanja sudu 
promjene adrese ili boravišta smatraće se da je odustao od tužbe, osim u slučaju 
iz člana 457 ovog zakonika.
(2) Predsjednik vijeća dozvoliće povraćaj u pređašnje stanje 
privatnom tužiocu koji, iz opravdanog razloga, nije mogao da dođe na glavni 
pretres ili da blagovremeno obavijesti sud o promjeni adrese ili boravišta, ako 
u roku od osam dana po prestanku smetnje podnese molbu za povraćaj u pređašnje 
stanje.
(3) Poslije proteka tri mjeseca od dana propuštanja podnošenja 
molbe iz stava 2 ovog člana ne može se tražiti povraćaj u pređašnje stanje.
(4) Protiv rješenja kojim se dozvoljava povraćaj u pređašnje 
stanje nije dozvoljena žalba.
(5) Rješenje o obustavi postupka doneseno u slučaju iz stava 1 
ovog člana stupa na pravnu snagu kad isteknu rokovi iz st. 2 i 3 ovog člana, ako 
privatni tužilac u tim rokovima ne podnese molbu za povraćaj u pređašnje stanje 
ili kad rješenje kojim se molba odbija postane pravosnažno.

Oštećeni kao tužilac (supsidijarni tužilac)
Član 58
(1) Oštećeni ima pravo da u toku istrage ukaže na sve činjenice 
i da predlaže dokaze koji su od važnosti za krivičnu stvar i njegov 
imovinskopravni zahtjev.
(2) Na glavnom pretresu oštećeni i privatni tužilac imaju 
pravo da predlažu dokaze, postavljaju pitanja optuženom, svjedocima i vještacima, 
da iznose primjedbe i objašnjenja u pogledu njihovih iskaza i da daju druge izjave 
i predloge.
(3) Oštećeni, oštećeni kao tužilac i privatni tužilac imaju 
pravo da razmatraju spise i razgledaju predmete koji služe kao dokaz. Oštećenom 
se može uskratiti razmatranje spisa do donošenja naredbe o sprovođenju istrage ili 
dok ne bude saslušan kao svjedok.
(4) Oštećeni koji je žrtva krivičnog djela protiv polne 
slobode ima pravo da ga sasluša i postupak vodi sudija istog pola, ako to 
omogućava kadrovski sastav suda.
(5) Državni tužilac i predsjednik vijeća upoznaće oštećenog i 
privatnog tužioca sa pravima iz st. 1 do 4 ovog člana.
(6) Kad se krivični postupak vodi za krivično djelo za koje je 
propisana kazna zatvora preko tri godine, a oštećeni prema svom imovnom stanju ne 
može snositi troškove zastupanja, na njegov zahtjev može mu se postaviti 
punomoćnik ako je zastupanje oštećenog od strane punomoćnika u interesu 
pravičnosti. Ako je oštećeni maloljetno lice, sud će u toku cijelog krivičnog 
postupka po službenoj dužnosti cijeniti da li je potrebno da mu se postavi 
punomoćnik.
(7) Pravo na pravnu pomoć oštećeni ostvaruje u skladu sa 
posebnim zakonom.

Nastavljanje gonjenja na glavnom pretresu i povraćaj u pređašnje 
stanje
Član 59
(1) Kad državni tužilac nađe da nema osnova da preduzme gonjenje 
za krivično djelo za koje se goni po službenoj dužnosti ili da nema osnova da 
preduzme gonjenje protiv nekog od prijavljenih saučesnika dužan je da, u roku od 
osam dana, o tome obavijesti oštećenog, uputi ga da može sam preduzeti gonjenje i 
dostavi mu rješenje o odbacivanju krivične prijave, osim u slučajevima iz člana 
272 stav 6 i člana 273 ovog zakonika.
(2) Na način iz stava 1 ovog člana postupiće državni tužilac 
kad donese naredbu o obustavi istrage i sud kad donese rješenje o obustavi 
postupka zbog odustanka državnog tužioca od optužbe.
(3) Oštećeni ima pravo da preduzme, odnosno nastavi gonjenje, u roku od 30 dana od dana kad je primio obavještenje iz stava 1 ovog člana, a u slučaju da je podnio pritužbu u skladu sa članom 271a ovog zakonika, u roku od 30 dana od dana prijema obavještenja neposredno višeg državnog tužilaštva o postupanju po pritužbi.
(4) Ako je državni tužilac odustao od optužnice, oštećeni 
može, preuzimajući gonjenje, ostati pri podignutoj optužnici ili podići novu.
(5) Oštećeni koji nije obaviješten da državni tužilac nije 
preduzeo gonjenje ili da je odustao od gonjenja može svoju izjavu da preduzima ili 
nastavlja postupak dati pred nadležnim sudom, u roku od šest mjeseci od dana kad 
je državni tužilac odbacio prijavu ili obustavio istragu, odnosno od dana kad je 
doneseno rješenje o obustavi postupka.
(6) Obavještenje državnog tužioca, odnosno suda da oštećeni 
može preduzeti gonjenje sadrži i pouku koje radnje može preduzeti radi ostvarivanja 
ovog prava.
(7) Ako oštećeni kao tužilac umre u toku roka za preduzimanje 
gonjenja ili u toku postupka, njegov bračni drug, lice sa kojim živi u vanbračnoj 
zajednici, djeca, roditelji, usvojenici, usvojitelji, braća i sestre mogu, u roku 
od tri mjeseca od dana njegove smrti, preduzeti gonjenje, odnosno dati izjavu da 
postupak nastavljaju.
(8) Rješenje o obustavi postupka zbog odustanka državnog 
tužioca od gonjenja stupa na pravnu snagu po isteku rokova iz st. 3, 5 i 7 ovog 
člana, ako oštećeni, odnosno lica iz stava 7 ovog člana u propisanim rokovima 
nijesu preuzela gonjenje.

Gubitak prava na supsidijarnu optužbu
Član 60
(1) Kad državni tužilac odustane od optužnice na glavnom 
pretresu, oštećeni je dužan da se odmah izjasni da li hoće da nastavi gonjenje.
(2) Ako oštećeni nije prisutan na glavnom pretresu, a uredno 
je pozvan ili mu se poziv nije mogao uručiti zbog neprijavljivanja sudu promjene 
adrese ili boravišta smatraće se da neće da nastavi gonjenje.
(3) Predsjednik vijeća prvostepenog suda dozvoliće povraćaj u 
pređašnje stanje oštećenom koji nije uredno pozvan ili je uredno pozvan, a iz 
opravdanih razloga nije mogao doći na glavni pretres na kojem je donesena 
presuda kojom se optužba odbija zbog odustanka državnog tužioca od optužnice, 
ako oštećeni u roku od osam dana od prijema presude podnese molbu za povraćaj u 
pređašnje stanje i ako u toj molbi izjavi da nastavlja gonjenje. U ovom slučaju 
zakazaće se ponovo glavni pretres i presudom donesenom na osnovu novog glavnog 
pretresa ukinuće se ranija presuda. Ako uredno pozvani oštećeni kao tužilac ne 
dođe na novi glavni pretres ili prije početka pretresa izjavi da odustaje od 
gonjenja, ranija presuda ostaje na snazi.
(4) Na povraćaj u pređašnje stanje iz stava 3 ovog člana 
primijeniće se odredbe člana 57 st. 3 i 4 ovog zakonika.
(5) Presuda kojom se optužba odbija, izrečena u slučaju iz 
stava 2 ovog člana, postaje pravosnažna kad isteknu rokovi za podnošenje molbe za 
povraćaj u pređašnje stanje.

Dužnost obavještavanja suda o promjeni adrese ili boravišta
Član 64
(1) Privatni tužilac, oštećeni i oštećeni kao tužilac, kao i 
njihovi zakonski zastupnici mogu svoja prava u postupku vršiti i preko 
punomoćnika.
(2) Sud je dužan da lica iz stava 1 ovog člana pouči o pravu 
na punomoćnika.
(3) Oštećenom kao tužiocu, kad se postupak vodi po njegovoj 
optužbi za krivično djelo za koje se po zakonu može izreći kazna zatvora u 
trajanju preko pet godina, može se, na njegovo traženje, postaviti punomoćnik, ako 
je to u interesu postupka i ako oštećeni kao tužilac, prema svom imovnom stanju, 
ne može snositi troškove zastupanja. O zahtjevu odlučuje predsjednik vijeća, a 
punomoćnika postavlja predsjednik suda iz reda advokata.

Postavljanje branioca zbog slabog imovnog stanja
Član 69
(1) Ako je okrivljeni lice sa invaliditetom uslijed čega je pravo lica sa invaliditetom da se uspješno brani otežano ili ako se postupak vodi zbog krivičnog djela za koje se može izreći najduža kazna zatvora, okrivljeni mora imati branioca tokom cijelog postupka, počev od prvog saslušanja.
(2) Poslije podignute optužnice zbog krivičnog djela za koje se po zakonu može izreći kazna zatvora u trajanju od deset godina, okrivljeni mora imati branioca u vrijeme dostavljanja optužnice.
(3) Okrivljeni kome je određen pritvor mora imati branioca dok je u pritvoru.
(4) Okrivljeni kome se sudi u odsustvu, u smislu člana 324 stav 2 ovog zakonika, mora imati branioca čim sud donese rješenje o suđenju u odsustvu.
(5) Osumnjičeni koga policija, odnosno službenici organa državne uprave nadležnog za poslove carina u izviđaju saslušavaju, u skladu sa članom 261 stav 5 ovog zakonika, mora imati branioca.
(6) Osumnjičeni mora imati branioca kad državni tužilac donese rješenje o zadržavanju iz člana 267 ovog zakonika.
(7) Okrivljeni mora imati branioca od početka pregovaranja o uslovima priznanja krivice iz člana 300 stav 2 ovog zakonika, do donošenja odluke suda o žalbi na presudu.
(8) Ako okrivljeni p slučajevima obavezne odbrane ne uzme branioca, o postavljenju branioca po službenoj dužnosti do podizanja optužnice odlučuje rukovodilac nadležnog državnog tužilaštva, a nakon podignute optužnice do pravosnažnosti presude i u slučaju kad je izrečena najduža kazna zatvora u postupku po vanred- nim pravnim lijekovima predsjednik suda. Kad se okrivljenom po službenoj dužnosti postavi branilac poslije podignute optužnice, o tome će se okrivljeni obavijestiti istovremeno sa dostavljanjem optužnice. Ako okrivljeni u slučaju obavezne odbrane u toku postupka ostane bez branioca, a sam ne uzme drugog branioca, predsjednik suda pred kojim se vodi postupak postaviće mu branioca po službenoj dužnosti. Branilac postavljen po službenoj dužnosti ostaje u postupku dok postoje uslovi za obaveznu odbranu, odnosno dok okrivljeni sam ne izabere branioca.
(9) Okrivljenom će se postaviti branilac po redosljedu sa spiska Advokatske komore Crne Gore (u daljem tekstu: Advokatska komora).

Razrješenje postavljenog branioca
Član 70
(1) Kad ne postoje uslovi za obaveznu odbranu, a to 
zahtijevaju interesi pravičnosti, okrivljenom se, na njegov zahtjev, može 
postaviti branilac ako prema svom imovnom stanju ne može snositi troškove 
odbrane.
(2) O zahtjevu odlučuje u izviđaju i istrazi nadležni državni 
tužilac, a nakon podignute optužbe predsjednik suda, po redosljedu sa spiska 
Advokatske komore.

Način saslušanja
Član 100
(1) Kad se okrivljeni prvi put saslušava, pitaće se za ime i 
prezime, jedinstveni matični broj, nadimak, ako ga ima, ime i prezime roditelja, 
djevojačko porodično ime majke, gdje je rođen, gdje stanuje, dan, mjesec i 
godinu rođenja, čiji je državljanin, da li razumije crnogorski jezik i koji je 
njegov jezik, kojeg je zanimanja, kakve su mu porodične prilike, da li je pismen, 
koju je školu završio, kakvog je imovnog stanja, da li je, kad i zašto osuđivan, 
da li je i kad je izrečenu kaznu izdržao, da li se protiv njega vodi postupak za 
drugo krivično djelo, a ako je maloljetan, ko mu je zakonski zastupnik.
(2) Okrivljeni će se upozoriti da je dužan da se odazove pozivu 
i da odmah saopšti svaku promjenu adrese ili namjeru da promijeni boravište, kao 
i na posljedice ako po tome ne postupi. Nakon toga okrivljenom će se saopštiti 
prava iz člana 8 stav 2 i člana 12 stav 3 ovog zakonika, zašto se okrivljuje, 
osnovi sumnje koji stoje protiv njega, da nije dužan da iznese odbranu, niti da 
odgovara na postavljena pitanja i da njegov iskaz može biti korišćen kao dokaz u 
postupku i bez njegove saglasnosti i pozvaće se da, ako želi, iznese odbranu.
(3) Izjašnjenje okrivljenog o pravima iz stava 2 ovog člana 
zapisnički će se konstatovati, a okrivljeni će izjašnjenje potvrditi potpisom.
(4) Okrivljeni se saslušava usmeno. Okrivljeni ima pravo da se 
prilikom saslušanja koristi svojim zabilješkama.
(5) Prilikom saslušanja treba okrivljenom omogućiti da se u 
neometanom izlaganju izjasni o svim okolnostima koje ga terete i da iznese 
činjenice koje mu služe za odbranu.
(6) Kad okrivljeni završi svoj iskaz, postaviće mu se pitanja 
ukoliko je potrebno da se popune praznine ili otklone protivrječnosti i 
nejasnoće u njegovom izlaganju.
(7) Okrivljeni se saslušava uz puno uvažavanje njegove ličnosti.
(8) Prema okrivljenom ne smiju se upotrijebiti sila, prijetnja, 
obmana, iznuda, iznurivanje ili druga sredstva iz člana 154 stav 5 ovog zakonika, 
da bi se došlo do njegove izjave, priznanja ili činjenja koje bi se protiv njega 
moglo upotrijebiti kao dokaz.
(9) Okrivljeni može biti saslušan u odsustvu branioca, ako se 
izričito odrekao tog prava, a odbrana nije obavezna, ako branilac nije prisutan 
iako je obaviješten o saslušanju saglasno članu 282 ovog zakonika, a ne postoji 
mogućnost da okrivljeni uzme drugog branioca ili ako za prvo saslušanje okrivljeni 
nije obezbijedio prisustvo branioca ni u roku od 24 časa od časa kad je poučen o 
ovom pravu u skladu sa članom 12 stav 3 ovog zakonika, osim u slučaju obavezne 
odbrane.
(10) Ako je postupljeno suprotno odredbama st. 8 i 9 ovog člana 
ili okrivljeni nije poučen o pravima iz stava 2 ovog člana ili ako izjave 
okrivljenog iz stava 9 ovog člana o potrebi prisustvovanja branioca nijesu unesene 
u zapisnik, takav iskaz se ne može koristiti kao dokaz u krivičnom postupku.

Svjedočenja na kojima ne može biti zasnovana sudska odluka
Član 109
(1) Ako ovim zakonikom nije drukčije određeno, oslobođeni su 
od dužnosti svjedočenja: 1) bračni drug okrivljenog i lice sa kojim okrivljeni živi u 
vanbračnoj zajednici; 2) srodnici okrivljenog po krvi u pravoj liniji, srodnici u 
pobočnoj liniji zaključno do trećeg stepena, kao i srodnici po tazbini zaključno 
do drugog stepena; 3) usvojenik i usvojilac okrivljenog, odnosno hranilac i hranjenik okrivljenog.
(2) Oslobađanje od dužnosti svjedočenja iz stava 1 ovog člana ne 
odnosi se na lica koja su pozvana da svjedoče u postupku za krivično djelo 
zapuštanje i zlostavljanje maloljetnog lica, nasilje u porodici ili u porodičnoj 
zajednici i rodoskrvnjenje, kad je oštećeno maloljetno lice.
(3) Organ koji vodi postupak dužan je da lica iz stava 1 ovog člana, prije njihovog saslušanja ili čim sazna za njihov odnos sa okrivljenim, upozori da ne moraju svjedočiti. Lica iz stava 1 ovog člana će se upozoriti da će se njihov iskaz, ako odluče da svjedoče, bez obzira na njihovu kasniju odluku, moći koristiti kao dokaz. Upozorenje i odgovor se unose u zapisnik.
(4) Ako ima osnova da lice uskrati svjedočenje u odnosu na 
jednog od okrivljenih, to lice je oslobođeno dužnosti svjedočenja i u odnosu na 
druge okrivljene, ako se njegov iskaz, prema prirodi stvari, ne može ograničiti 
samo na druge okrivljene.

Pozivanje svjedoka
Član 111
Ako ovim zakonikom nije drukčije određeno, svjedok ima pravo 
da ne odgovara na pojedina pitanja kad je vjerovatno da bi time izložio sebe ili 
lica iz člana 109 stav 1 ovog zakonika teškoj sramoti ili krivičnom gonjenju, o 
čemu je sud dužan da ga upozna.

Saslušanje i suočenje svjedoka
Član 113
(1) Svjedoci se saslušavaju odvojeno i bez prisustva ostalih 
svjedoka. Svjedok je dužan da odgovore daje usmeno.
(2) Svjedok će se prethodno opomenuti da je dužan da govori 
istinu i da ne smije ništa prećutati i upozoriti da davanje lažnog iskaza 
predstavlja krivično djelo. Svjedok će se upoznati sa pravom iz člana 111 ovog 
zakonika, što će se unijeti u zapisnik.
(3) Nakon opomene i upozorenja iz stava 2 ovog člana, svjedok 
će se pitati za ime i prezime, ime oca ili majke, zanimanje, boravište, mjesto i 
godinu rođenja i njegov odnos sa okrivljenim i oštećenim. Svjedok će se upozoriti 
da je dužan da o promjeni adrese ili boravišta obavijesti sud.
(4) Prilikom saslušanja maloljetnog lica, naročito ako je ono 
oštećeno krivičnim djelom, postupiće se obazrivo da saslušanje ne bi štetno 
uticalo na psihičko stanje maloljetnog lica. Ako je to potrebno, saslušanje 
maloljetnog lica obaviće se uz pomoć psihologa ili drugog stručnog lica.
(5) Oštećeni koji je žrtva krivičnog djela protiv polne 
slobode, kao i dijete koje se saslušava kao svjedok ima pravo da svjedoči u 
odvojenoj prostoriji pred sudijom i zapisničarem, a tužilac, okrivljeni i 
branilac da gledaju prenos iz druge prostorije, uz mogućnost da postavljaju 
pitanja svjedoku, o čemu ih je sud dužan poučiti, što se zapisnički konstatuje.
(6) Sud može odlučiti da se odredba stava 5 ovog člana 
primijeni i na svjedočenje oštećenog koji je žrtva diskriminacije.

Saslušanje svjedoka preko tumača
Član 115
(1) Ako je potrebno da se utvrdi da li svjedok prepoznaje 
određeno lice ili predmet koje je opisao, pokazaće mu se to lice, zajedno sa 
drugim njemu nepoznatim licima čije su osnovne osobine slične onima kakve je 
opisao, odnosno taj predmet, zajedno sa predmetima iste ili slične vrste, nakon 
čega će se zatražiti da izjavi da li lice ili predmet prepoznaje sa sigurnošću i 
da, u slučaju potvrdnog odgovora, na prepoznato lice ili predmet ukaže.
(2) U izviđaju i istrazi prepoznavanje sprovodi državni tužilac 
koji će prethodno opomenuti i upozoriti svjedoka u skladu sa članom 113 stav 2 
ovog zakonika.
(3) Radnja prepoznavanja će se obaviti tako da lice koje je 
predmet prepoznavanja ne može da vidi svjedoka, niti svjedok može da vidi to lice 
prije nego što se pristupi prepoznavanju.
(4) O toku prepoznavanja i izjavama svjedoka sastavlja se 
zapisnik i sačinjava zajednički foto snimak lica ili predmeta koji se prepoznaju, 
a po potrebi se može izvršiti i audio ili audiovizuelno snimanje.

Vještačenje poslovnih knjiga
Član 154
(1) Tjelesni pregled osumnjičenog ili okrivljenog preduzeće se i 
bez njegovog pristanka, ako je potrebno da se utvrde činjenice važne za krivični 
postupak. Tjelesni pregled drugih lica može se, bez njihovog pristanka, preduzeti 
samo onda ako se mora utvrditi da li se na njihovom tijelu nalazi određen trag 
ili posljedica krivičnog djela.
(2) Uzimanju uzorka krvi i preduzimanju drugih medicinskih radnji 
koje su po pravilu medicinske nauke neophodne radi analize i utvrđivanja drugih 
činjenica važnih za krivični postupak može se pristupiti i bez pristanka lica 
koje se pregleda, izuzev ako bi zbog toga nastupila šteta po njegovo zdravlje.
(3) Uzorci pljuvačke radi sprovođenja DNK analize mogu se 
uzimati kad je to potrebno u cilju identifikacije lica ili u cilju poređenja sa 
drugim biološkim tragovima i drugim DNK profilima, i za to nije potreban 
pristanak lica niti se ta radnja može smatrati opasnom po zdravlje.
(4) Ako se lica iz stava 1 ovog člana protive sprovođenju radnji iz st. 1, 2 i 3 ovog člana, one se mogu preduzeti samo po naredbi nadležnog suda.
(5) Zabranjeno je prema osumnjičenom, okrivljenom ili svjedoku 
primjenjivati medicinske intervencije ili im davati sredstva kojima bi se uticalo 
na njihovu svijest i volju prilikom davanja iskaza.

Krivična djela za koja mogu biti naređene mjere tajnog nadzora
Član 157
(1) Ako postoje osnovi sumnje da je neko lice samo ili u saučesništvu sa drugim izvršilo, vrši ili se priprema za vršenje krivičnih djela iz člana 158 ovog zakonika, a na drugi način se ne mogu prikupiti dokazi ili bi njihovo prikupljanje zahtijevalo nesrazmjerni rizik ili ugrožavanje života ljudi, prema tim licima mogu se odrediti mjere tajnog nadzora: 1) tajni nadzor i snimanje telefonskih razgovora i drugih komunikacija na daljinu; 2) presrijetanje, prikupljanje i snimanje računarskih podataka; 3) ulazak u prostorije radi tajnog fotografisanja i video i audio snimanja u prostorijama; 4) tajno praćenje i video i audio snimanje lica i predmeta.
(2) Ako postoje osnovi sumnje da je neko lice samo ili u saučesništvu sa drugim izvršilo, vrši ili se priprema za vršenje krivičnih djela iz člana 158 ovog zakonika, a okolnosti slučaja ukazuju da će se sa najmanje povreda prava na privatnost prikupiti dokazi, prema tim licima mogu se odrediti mjere tajnog nadzora: 1) simulirana kupovina predmeta ili lica i simulirano davanje i primanje mita; 2) pružanje simuliranih poslovnih usluga ili sklapanje simuliranih pravnih poslova; 3) osnivanje fiktivnog privrednog društva; 4) praćenje prevoza i isporuke predmeta krivičnog djela; 5) snimanje razgovora uz prethodno informisanje i saglasnost jednog od učesnika razgovora; 6) angažovanje prikrivenog isljednika i saradnika.
(3) Mjere iz stava 1 tačka 1 ovog člana, mogu se narediti i prema licu za koje postoje osnovi sumnje da izvršiocu ili od izvršioca krivičnih djela iz člana 158 ovog zakonika prenosi poruke u vezi sa krivičnim djelom, odnosno da se izvršilac služi njihovim priključcima na telefon ili drugim sredstvima za elektronsku komunikaciju.
(4) U slučaju kad se ne raspolaže saznanjima o identitetu učinioca krivičnog djela, mjera iz stava 1 tačka 4 ovog člana, može se odrediti prema predmetu krivičnog djela.
(5) Protiv lica koja izvršavaju mjere iz stava 2 tač.1, 2, 5 i 6 ovog člana, neće se preduzeti krivično gonjenje za radnje koje predstavljaju pomaganje u vršenju krivičnog djela, ako se to čini radi obezbjeđivanja podataka i dokaza za uspješno vođenje krivičnog postupka.
(6) Izvršenje mjera iz stava 2 tač. 1, 2, 5 i 6 ovog člana, ne smije da predstavlja podstrekavanje na izvršenje krivičnog djela.
(7) Mjere iz stava 1 tač. 1 do 4 ovog člana i mjere iz stava 2 tač. 5 i 6 ovog člana mogu se narediti i prema licu za kojim je raspisana međunarodna potjernica ili prema trećem licu za koje postoji osnov sumnje daje u direktnom kontaktu sa licem za kojim je raspisana međunarodna potjernica.

Nadležnost za određivanje i trajanje mjera tajnog nadzora
Član 158
Mjere iz člana 157 ovog zakonika mogu se narediti za krivična 
djela: 1) za koja se može izreći kazna zatvora u trajanju od deset 
godina ili teža kazna; 2) sa elementima organizovanog kriminala; 3) prouzrokovanje lažnog stečaja, zloupotreba procjene, primanje mita, davanje mita, protivzakoniti uticaj, zloupotreba službenog položaja, kao i zloupotreba ovlašćenja u privredi i pre- vara u službi za koja je propisana kazna zatvora od osam godina ili teža kazna; 4) otmica, iznuda, ucjena, posredovanje u vršenju prostitucije, 
prikazivanje pornografskog materijala, zelenaštvo, utaja poreza i doprinosa, 
krijumčarenje, nedozvoljeno prerađivanje, odlaganje i skladištenje opasnih materija, 
napad na službeno lice u vršenju službene dužnosti, sprječavanje dokazivanja, 
kriminalno udruživanje, odavanje tajnih podataka, povreda tajnosti postupka, pranje novca, falsifikovanje novca, falsifikovanje isprave, falsifikovanje službene isprave, pravljenje, nabavljanje i davanje drugom sredstava i materijala za falsifikovanje, učestvovanje u stranim oružanim formacijama, dogovaranje ishoda takmičenja, nedozvoljeno držanje oružja i eksplozivnih materija, 
nedozvoljen prelaz državne granice i krijumčarenje ljudi; 5) protiv bezbjednosti računarskih podataka.

Obavještavanje lica prema kome je preduzeta mjera tajnog 
nadzora u slučaju kad ne dođe do pokretanja krivičnog postupka
Član 161
(1) Ako je prilikom preduzimanja mjera iz člana 157 ovog 
zakonika postupljeno suprotno odredbama ovog zakonika ili naredbi sudije za 
istragu, odnosno državnog tužioca, sudska odluka se ne može zasnivati na 
prikupljenim podacima.
(2) Odredbe člana 211 stav 1, člana 293 stav 6, člana 356 stav 
4 i člana 392 stav 4 ovog zakonika, shodno će se primjenjivati i na snimke 
sačinjene suprotno odredbama ovog člana i člana 157 ovog zakonika.

Rješenje o izricanju mjere nadzora
Član 166
(1) Ako postoje okolnosti koje ukazuju da bi okrivljeni mogao 
pobjeći, sakriti se, otići u nepoznato mjesto ili u drugu državu ili ometati 
vođenje krivičnog postupka, sud može, po službenoj dužnosti, po predlogu tužioca 
ili oštećenog, obrazloženim rješenjem okrivljenom izreći jednu ili više mjera 
nadzora.
(2) Mjere nadzora su: 1) zabrana napuštanja stana; 2) zabrana napuštanja boravišta; 3) zabrana posjećivanja određenog mjesta ili područja; 4) obaveza povremenog javljanja određenom državnom organu; 5) zabrana pristupa ili sastajanja sa određenim licima; 6) privremeno oduzimanje putne isprave; 7) privremeno oduzimanje vozačke dozvole.
(3) Sprovođenje mjera nadzora iz stava 2 tač. 1 do 5 ovog člana 
može se kontrolisati elektronskim nadzorom. Kontrola elektronskim nadzorom 
uređuje se posebnim propisom Vlade Crne Gore (u daljem tekstu: Vlada).
(4) Mjerama nadzora ne može se ograničiti pravo okrivljenom da 
živi u svom stanu, da se nesmetano viđa sa članovima porodice i bliskim 
srodnicima, osim kad se postupak vodi zbog krivičnog djela učinjenog na štetu 
člana porodice ili bliskih srodnika, kao i da obavlja svoju profesionalnu 
djelatnost, osim ako se postupak vodi zbog krivičnog djela učinjenog u vezi sa 
obavljanjem te djelatnosti.
(5) Mjerama nadzora ne može se ograničiti pravo okrivljenog da 
nesmetano kontaktira sa svojim braniocem.
(6) Okrivljeni će se u rješenju o izricanju mjera iz stava 2 ovog 
člana upozoriti da se protiv njega može odrediti pritvor ako prekrši izrečenu 
mjeru.
(7) U toku istrage mjere iz stava 2 ovog člana određuje i 
ukida sudija za istragu, a poslije podignute optužnice predsjednik vijeća, u 
roku od 24 časa od podnošenja predloga iz stava 1 ovog člana. Ako mjeru nije 
predložio državni tužilac, a postupak se vodi za krivično djelo za koje se goni 
po službenoj dužnosti, prije donošenja rješenja kojim se mjera izriče ili ukida, 
sud će zatražiti mišljenje državnog tužioca. Sud će na isti način postupiti i kad 
nađe da treba ukinuti mjeru predloženu od strane državnog tužioca.
(8) Mjere iz stava 2 ovog člana mogu trajati dok za to postoji 
potreba, a najduže do pravosnažnosti presude. Sudija za istragu ili predsjednik 
vijeća dužan je da svaka dva mjeseca ispita da li je primijenjena mjera potrebna.
(9) Protiv rješenja kojim se određuje, produžava ili ukida 
mjera iz stava 2 ovog člana stranke mogu izjaviti žalbu, a državni tužilac i 
protiv rješenja kojim je njegov predlog za primjenu mjere odbijen. O žalbi 
odlučuje vijeće iz člana 24 stav 7 ovog zakonika, u roku od tri dana od prijema 
žalbe. Žalba ne zadržava izvršenje rješenja.

Određivanje pritvora, sadržaj rješenja o pritvoru i pravo žalbe 
na rješenje
Član 175
(1) Kad postoji osnovana sumnja da je određeno lice učinilo 
krivično djelo, pritvor protiv tog lica može se odrediti, ako: 1) se krije ili ako se ne može utvrditi njegov identitet ili 
ako postoje druge okolnosti koje ukazuju na opasnost od bjekstva; 2) postoje okolnosti koje ukazuju da će uništiti, sakriti, 
izmijeniti ili falsifikovati dokaze ili tragove krivičnog djela ili da će 
ometati postupak uticanjem na svjedoke, saučesnike ili prikrivače; 3) postoje okolnosti koje ukazuju da će ponoviti krivično 
djelo ili dovršiti pokušano krivično djelo ili da će učiniti krivično djelo 
kojim prijeti; 4) je pritvor nužan radi nesmetanog vođenja postupka, a u pitanju je krivično djelo za koje se po zakonu može izreći kazna zatvora od deset godina ili teža kazna i koje je posebno teško zbog načina izvršenja ili posljedica; 5) uredno pozvani optuženi izbjegava da dođe na glavni 
pretres.
(2) U slučaju iz stava 1 tačka 1 ovog člana, pritvor koji je 
određen samo zbog toga što se ne može utvrditi identitet lica traje dok se 
identitet utvrdi. U slučaju iz stava 1 tačka 2 ovog člana, pritvor će se ukinuti 
čim se obezbijede dokazi zbog kojih je pritvor određen. Pritvor koji je određen 
po stavu 1 tačka 5 ovog člana može trajati do objavljivanja presude.

Obaveza obavještavanja o lišenju slobode
Član 179
(1) Nakon predaje optužnice sudu, do završetka glavnog 
pretresa, pritvor se može, po pribavljenom mišljenju državnog tužioca, kad se 
postupak vodi po njegovoj optužbi, odrediti ili ukinuti samo rješenjem vijeća. Od 
podizanja optužnice do donošenja prvostepene presude pritvor može trajati najduže 
tri godine.
(2) Vijeće je dužno, po predlogu stranaka ili po službenoj 
dužnosti, da ispita da li još postoje razlozi za pritvor i da donese rješenje o 
produženju ili ukidanju pritvora, po isteku svakih trideset dana do stupanja 
optužnice na pravnu snagu, a svaka dva mjeseca nakon stupanja optužnice na pravnu 
snagu.
(3) Žalba na rješenje iz st. 1 i 2 ovog člana ne zadržava 
izvršenje rješenja i o njoj sud odlučuje u roku od tri dana.
(4) Protiv rješenja vijeća iz stava 1 ovog člana, kojim se 
odbija predlog za određivanje ili ukidanje pritvora, žalba nije dozvoljena.

Pozivanje okrivljenog i dostavljanje pismena okrivljenom
Član 194
(1) Pismena za koja u ovom zakoniku nije određeno da se moraju 
lično dostaviti, ako se ne mogu neposredno predati licu kome su upućena, odnosno 
ako se primalac ne zatekne u stanu, mogu se predati nekome od njegovih odraslih 
članova domaćinstva, koji je dužan da primi pismeno. Ako se oni ne zateknu u 
stanu, pismeno će se predati upravniku stambene zgrade, odnosno ulaza ili 
susjedu, ako na to pristanu. Ako se dostavljanje vrši na radnom mjestu lica kome 
se pismeno ima dostaviti, a to lice se tu ne zatekne, dostavljanje se može 
izvršiti licu ovlašćenom za prijem pošte koje je dužno da primi pismeno ili licu 
koje je zaposleno na istom mjestu, ako ono pristane da primi pismeno.
(2) Ako se utvrdi da je lice kome se pismeno ima dostaviti 
odsutno i da mu lica iz stava 1 ovog člana zbog toga ne mogu pismeno na vrijeme 
predati, pismeno će se vratiti uz naznačenje gdje se odsutni nalazi.

Dostavljanje pismena privatnom tužiocu i oštećenom kao tužiocu
Član 195
(1) Okrivljenom će se lično dostaviti poziv za prvo saslušanje u 
prethodnom postupku i poziv za glavni pretres.
(2) Okrivljenom koji nema branioca lično će se dostaviti 
optužnica, optužni predlog ili privatna tužba, presuda i druge odluke od čijeg 
dostavljanja teče rok za žalbu, a i žalba protivne stranke koja se dostavlja radi 
odgovora. Ako okrivljeni zahtijeva da se pozivi iz stava 1 ovog člana i pismena 
iz ovog stava dostave licu koje on odredi, dostavljanje se vrši tom licu i 
smatraće se da je izvršeno okrivljenom.
(3) Ako okrivljenom koji nema branioca treba dostaviti presudu 
kojom mu je izrečena bezuslovna kazna zatvora, a dostavljanje se ne može izvršiti 
na njegovu do tada poznatu adresu, sud će okrivljenom postaviti branioca po 
službenoj dužnosti, koji će vršiti ovu dužnost dok se ne sazna nova adresa 
okrivljenog. Postavljenom braniocu će se odrediti potreban rok za upoznavanje sa 
spisima, a poslije toga će se presuda dostaviti postavljenom braniocu i postupak 
nastaviti. Ako je u pitanju druga odluka od čijeg dostavljanja teče rok za žalbu 
ili žalba protivne stranke koja se dostavlja radi odgovora, a dostavljač nije 
mogao saznati novu adresu okrivljenog, odluka, odnosno žalba će se istaći na 
oglasnoj tabli suda i protekom osam dana od dana isticanja smatra se da je 
izvršeno punovažno dostavljanje.
(4) Ako okrivljeni ima branioca, optužnica, optužni predlog, 
privatna tužba, presuda i sve odluke od čijeg dostavljanja teče rok za žalbu ili 
prigovor, kao i žalba protivne stranke koja se dostavlja radi odgovora, dostaviće 
se i braniocu i okrivljenom u skladu sa članom 194 ovog zakonika. U tom slučaju 
rok teče od dana dostavljanja pismena okrivljenom, odnosno braniocu. Ako se 
okrivljenom ne može dostaviti odluka, odnosno žalba na njegovu do tada poznatu adresu ili zato što nije prijavio 
promjenu adrese, to pismeno istaći će se na oglasnoj tabli suda, a može se 
objaviti na internet stranici suda i protekom osam dana od dana isticanja smatra 
se da je izvršeno punovažno dostavljanje.
(5) Ako se pismeno ima dostaviti braniocu okrivljenog, a on ima 
više branilaca, dovoljno je da se dostavi jednom od njih.

Uredno vođenje zapisnika, preinačenja, ispravke i dodaci u 
zapisniku
Član 208
(1) U zapisnik se unosi naziv državnog organa pred kojim se 
preduzima radnja, ime i prezime službenog lica koje radnju preduzima, mjesto gdje 
se preduzima radnja, dan i čas kad je radnja započeta i završena, imena i 
prezimena prisutnih lica i u kom svojstvu prisustvuju, kao i naznačenje krivičnog 
predmeta po kojem se preduzima radnja.
(2) Zapisnik treba da sadrži bitne podatke o toku i sadržini 
preduzete radnje. U zapisnik se, u obliku pripovijedanja, unosi samo bitna 
sadržina datih iskaza i izjava. Pitanja se unose u zapisnik samo ako je potrebno 
da se razumije odgovor. Kad sud ocijeni da je potrebno ili na zahtjev stranaka 
ili branioca, u zapisnik će se doslovno unijeti pitanje koje je postavljeno i 
odgovor koji je dat. U slučaju zloupotrebe,ovo pravo im se može uskratiti. Ako 
su prilikom preduzimanja radnje oduzeti predmeti ili spisi, to će se navesti u 
zapisnik, a oduzete stvari će se priključiti zapisniku ili će se navesti gdje se 
nalaze na čuvanju.
(3) Tok glavnog pretresa može se bilježiti i stenografski. 
Stenografske zabilješke će se, u roku od 48 časova, prevesti, pregledati, 
potpisati od strane stenografa i priključiti spisima.
(4) Prilikom preduzimanja radnji kao što je uviđaj, pretresanje 
stana ili lica ili prepoznavanje lica ili predmeta iz člana 115 ovog zakonika, u 
zapisnik će se unijeti i podaci koji su važni s obzirom na prirodu takve radnje 
ili za utvrđivanje istovjetnosti pojedinih predmeta (opis, mjere i veličina 
predmeta ili tragova, stavljanje oznake na predmetima i dr.), a ako su napravljene 
skice, crteži, planovi, fotografije, filmski snimci i slično, to će se navesti u 
zapisnik i priključiti zapisniku.

Audio i audiovizuelno snimanje
Član 211
(1) Kad je ovim zakonikom određeno da se na iskazu okrivljenog, 
svjedoka ili vještaka ili zapisniku o pretresanju stana ili podacima iz člana 161 
ovog zakonika ne može zasnovati sudska odluka, sudija za istragu će, po 
službenoj dužnosti ili na predlog stranaka, donijeti rješenje o njihovom izdvajanju 
iz spisa odmah, a najkasnije do završetka istrage, odnosno podnošenja neposredne 
optužnice iz člana 288 ovog zakonika. Protiv ovog rješenja dozvoljena je posebna 
žalba.
(2) Po pravosnažnosti rješenja izdvojeni zapisnici se zatvaraju 
u poseban omot i čuvaju kod sudije za istragu odvojeno od ostalih spisa i ne 
mogu se razgledati, niti se mogu koristiti u postupku.
(3) Poslije završene istrage, odnosno podnošenja neposredne 
optužnice iz člana 288 ovog zakonika, sudija za istragu će postupiti po 
odredbama st. 1 i 2 ovog člana i sa svim obavještenjima koja su, u smislu člana 
259 stav 1 i člana 271 stav 3 ovog zakonika, državnom tužiocu i policiji dali 
građani. Kad državni tužilac podigne optužnicu bez sprovođenja istrage, dostaviće 
spise u kojima se nalaze ovakva obavještenja sudiji za istragu, koji će postupiti 
po odredbama ovog člana.

Druge odredbe ovog zakonika koje važe za zapisnik o glavnom 
pretresu
Član 212
(1) Sve preduzete radnje u toku krivičnog postupka se, po 
pravilu, audio ili audiovizuelno snimaju. O tome će se prethodno obavijestiti 
lice koje se saslušava i poučiti da ima pravo da zatraži reprodukovanje snimka 
radi provjeravanja date izjave.
(2) Vijeće može, iz opravdanih razloga, da odluči da se 
pojedini dijelovi glavnog pretresa ne snimaju.
(3) Snimak mora da sadrži podatke iz člana 208 stav 1 ovog 
zakonika, podatke potrebne za identifikaciju lica čija se izjava snima i podatak 
u kom svojstvu se saslušava. Kad se snimaju izjave više lica mora se 
obezbijediti da se iz snimka može jasno razaznati ko je dao izjavu.
(4) Na zahtjev saslušanog lica snimak će se odmah 
reprodukovati, a ispravke ili objašnjenja tog lica će se snimiti.
(5) U zapisnik o dokaznoj radnji unijeće se da je izvršeno 
snimanje, ko je snimanje izvršio, da je lice koje se saslušava prethodno 
obaviješteno o snimanju, da je snimak reprodukovan i gdje se snimak čuva, ako 
nije priložen spisima predmeta.
(6) Državni tužilac, sudija za istragu ili predsjednik vijeća 
može odrediti da se snimak u cjelini ili djelimično prepiše. U tom slučaju on će 
prepis pregledati, ovjeriti i priključiti zapisniku o preduzimanju dokazne radnje.
(7) Snimak se čuva u sudu do vremena do kojeg se čuva i 
krivični spis.
(8) Državni tužilac, sudija za istragu ili predsjednik vijeća 
može dozvoliti da učesnici postupka koji imaju opravdani interes, pomoću 
magnetofona, snime izvođenje dokazne radnje.
(9) Snimci iz st. 1 do 8 ovog člana ne mogu se javno 
prikazivati bez prethodno pribavljene pisane saglasnosti stranaka i učesnika 
snimljene radnje.

Odluka o troškovima
Član 226
(1) Troškovi krivičnog postupka su izdaci učinjeni povodom 
krivičnog postupka od njegovog pokretanja do njegovog završetka i izdaci za 
preduzete dokazne radnje prije istrage.
(2) Troškovi krivičnog postupka obuhvataju: 1) troškove za svjedoke, vještake, tumače, stručna lica, 
troškove uviđaja, rekonstrukcije, ekshumacije i troškove stenodaktilografskog i 
tehničkog snimanja i kopiranja zapisnika; 2) troškove prevoza okrivljenog; 3) izdatke za dovođenje osumnjičenog, okrivljenog, svjedoka i 
vještaka; 4) putne troškove službenih lica; 5) troškove liječenja okrivljenog za vrijeme dok se nalazi u 
pritvoru, kao i troškove porođaja, osim troškova koji se naplaćuju iz Fonda za 
zdravstveno osiguranje; 6) troškove tehničkog pregleda vozila, analize krvi, analize 
DNK, analize urina, odnosno druge medicinske analize, kao i troškove prevoza 
leša do mjesta obdukcije; 7) nagradu i nužne izdatke branioca, nužne izdatke privatnog 
tužioca i oštećenog kao tužioca i njihovih zakonskih zastupnika, kao i nagradu i 
nužne izdatke njihovih punomoćnika; 8) nužne izdatke oštećenog i njegovog zakonskog zastupnika, kao 
i nagradu i nužne izdatke njegovog punomoćnika; 9) paušalni iznos za troškove koji nijesu obuhvaćeni 
prethodnim tačkama ovog stava.
(3) Paušalni iznos se određuje prema trajanju i složenosti 
postupka i imovnom stanju lica obaveznog da plati taj iznos.
(4) Troškovi iz stava 2 tač. 1 do 6 ovog člana, kao i nagrada i nužni izdaci postavljenog branioca, postavljenog punomoćnika oštećenog kao tužioca iz člana 64 stav 3, člana 69 stav 9 i člana 70 ovog zakonika i postavljenog punomoćnika oštećenog iz člana 58 stav 6 ovog zakonika, u postupku zbog krivičnih djela za koja se goni po službenoj dužnosti, isplaćuju se iz sredstava organa koji vodi krivični postupak po podnošenju zahtjeva za naknadu troškova, a nagrada postavljenom braniocu i punomoćniku nakon njihovog razrješenja.
(5) Ako ne dođe do pokretanja krivičnog postupka, troškove 
preduzetih dokaznih radnji u izviđaju snosi organ po čijem se nalogu radnje 
izvode.
(6) Troškovi prevođenja koji nastaju primjenom odredaba ovog 
zakonika o pravu stranaka, svjedoka i drugih lica koja učestvuju u postupku na 
upotrebu svog jezika, neće se naplaćivati od lica koja su po odredbama ovog 
zakonika dužna da naknade troškove krivičnog postupka.

Skrivljeni troškovi
Član 227
(1) U presudi, kao i u odluci kojom se obustavlja krivični 
postupak, odnosno odbacuje optužnica, odlučiće se ko će snositi troškove 
postupka i koliko oni iznose.
(2) Ako nedostaju podaci o visini troškova, posebno rješenje o 
visini tih troškova donijeće državni tužilac ili predsjednik vijeća kad se ti 
podaci pribave. Podaci o visini troškova koji nedostaju i zahtjev za njihovu 
naknadu mogu se podnijeti najkasnije u roku od 15 dana od dana prijema 
pravosnažne presude ili odluke iz stava 1 ovog člana.
(3) Kad je o troškovima krivičnog postupka iz stava 2 ovog 
člana odlučeno posebnim rješenjem, o žalbi protiv tog rješenja odlučuje vijeće iz 
člana 24 stav 7 ovog zakonika.
(4) Kad se krivični postupak ne pokrene ili se obustavi u 
istrazi, o troškovima odlučuje državni tužilac.

Troškovi postupka u slučaju obustave postupka, donošenja 
oslobađajuće ili odbijajuće presude
Član 229
(1) Kad sud okrivljenog oglasi krivim izreći će u presudi da je dužan da naknadi troškove krivičnog postupka, koji su unaprijed isplaćeni, kao i troškove privatnog tužioca, oštećenog kao tužioca, oštećenog i njihovih zakonskih zastupnika i nagradu i nužne izdatke njihovih punomoćnika.
(2) Lice koje je okrivljeno za više krivičnih djela neće se 
osuditi na naknadu troškova u pogledu djela za koja je oslobođeno od optužbe, 
ukoliko se ti troškovi mogu izdvojiti iz ukupnih troškova.
(3) U presudi kojom je više okrivljenih oglašeno krivim sud će 
odrediti koliki će dio troškova snositi svaki od njih, a ako to nije moguće, 
osudiće sve okrivljene da solidarno snose troškove. Plaćanje paušalnog iznosa 
odrediće se za svakog okrivljenog posebno.
(4) U odluci kojom rješava o troškovima sud može osloboditi 
okrivljenog od dužnosti da naknadi u cjelini ili djelimično troškove krivičnog 
postupka iz člana 226 stav 2 tač. 1 do 6 i tačka 9 ovog zakonika, ako bi njihovim 
plaćanjem bilo dovedeno u pitanje izdržavanje okrivljenog ili lica koja je on dužan 
da izdržava. Ako se ove okolnosti utvrde poslije donošenja odluke o troškovima, 
predsjednik vijeća može, posebnim rješenjem, osloboditi okrivljenog od dužnosti 
naknade troškova krivičnog postupka.

Odluka o predaji stvari oštećenom
Član 239
(1) O imovinskopravnom zahtjevu odlučuje sud.
(2) U presudi kojom okrivljenog oglašava krivim sud može 
ovlašćenom licu dosuditi imovinskopravni zahtjev u cjelini ili djelimično, a za 
preostali dio uputiti na parnični postupak. Ako činjenice utvrđene u krivičnom 
postupku ne pružaju pouzdan osnov ni za potpuno ni za djelimično presuđenje, a 
njihovo utvrđivanje bi vodilo znatnom odugovlačenju postupka, sud će ovlašćeno lice 
uputiti da imovinskopravni zahtjev u cjelini može da ostvaruje u parničnom 
postupku.
(3) Kad sud donese presudu kojom se okrivljeni oslobađa od 
optužbe ili kojom se optužba odbija ili kad rješenjem obustavi krivični postupak, 
uputiće ovlašćeno lice da imovinskopravni zahtjev može ostvarivati u parničnom 
postupku.
(4) Kad se sud oglasi nenadležnim za krivični postupak, 
uputiće ovlašćeno lice da imovinskopravni zahtjev može podnijeti u krivičnom 
postupku koji će otpočeti ili produžiti nadležni sud.
(5) Sud može u toku krivičnog postupka ili po njegovom 
okončanju, bez obzira na vrstu odluke koju je donio, uputiti oštećenog, odnosno 
lice koje je podnijelo imovinskopravni zahtjev i okrivljenog da pokušaju da svoj 
sporni odnos koji je predmet tog zahtjeva riješe u postupku posredovanja u skladu 
sa zakonom kojim se uređuju pravila postupka posredovanja.

Dostavljanje podataka o elektronskom komunikacijskom saobraćaju
Član 257
(1) Ako postoje osnovi sumnje da je izvršeno krivično djelo za 
koje se goni po službenoj dužnosti, policija je dužna da obavijesti državnog 
tužioca i samoinicijativno ili po zahtjevu državnog tužioca preduzme potrebne 
mjere da se pronađe učinilac krivičnog djela, da se učinilac ili saučesnik ne 
sakrije ili ne pobjegne, da se otkriju i obezbijede tragovi krivičnog djela i 
predmeti koji mogu poslužiti kao dokaz, kao i da prikupi sva obavještenja koja bi 
mogla biti od koristi za uspješno vođenje krivičnog postupka.
(2) U cilju ispunjenja dužnosti iz stava 1 ovog člana, policija 
može da traži obavještenja od građana, primijeni poligrafsko testiranje, izvrši 
analiziranje glasa, izvrši antiteroristički pregled, ograniči kretanje odnosno pristup određenih 
lica na određenom prostoru za potrebno vrijeme, javno raspiše nagradu u cilju 
prikupljanja obavještenja, izvrši potreban pregled prevoznih sredstava, putnika i 
prtljaga, preduzme potrebne mjere u cilju pronalaženja lica, preduzme potrebne mjere u vezi sa utvrđivanjem identiteta lica i 
istovjetnosti predmeta, uzme uzorak za DNK analizu, raspiše potragu za licima i 
stvarima za kojima se traga, pregleda određene objekte i prostorije državnih 
organa, privrednih društava, drugih pravnih lica i preduzetnika u prisustvu 
odgovornog lica, ostvari uvid u njihovu dokumentaciju i po potrebi je oduzme, kao 
i da preduzme i druge potrebne radnje i mjere u skladu sa ovim zakonikom. O 
činjenicama i okolnostima koje su utvrđene prilikom preduzimanja pojedinih radnji, 
a mogu biti od interesa za krivični postupak, kao i o predmetima koji su 
pronađeni ili oduzeti sastaviće se zapisnik ili službena zabilješka. Izvršenje 
pojedinih radnji iz ovog stava policija može da zabilježi i uređajem za audio ili 
audiovizuelno snimanje i ovi snimci se prilažu zapisniku, odnosno službenoj 
zabilješci.
(3) Prilikom uviđaja za krivično djelo protiv bezbjednosti 
javnog saobraćaja za koje postoje osnovi sumnje da je prouzrokovalo teške 
posljedice ili da je izvršeno sa umišljajem, policija može od osumnjičenog 
privremeno, a najduže do tri dana, oduzeti vozačku dozvolu.
(4) Lice prema kojem je primijenjena neka od radnji ili mjera iz 
st. 2 i 3 ovog člana ima pravo da podnese pritužbu nadležnom državnom tužiocu.

Prikupljanje obavještenja od lica u pritvoru
Član 259
(1) Policija može pozivati građane radi prikupljanja obavještenja 
o krivičnom djelu i učiniocu. U pozivu se mora naznačiti razlog pozivanja i da građanin ima pravo da u prostorije policije dođe zajedno sa advokatom. 
Prinudno se može dovesti lice koje se nije odazvalo pozivu samo ako je u pozivu 
bilo na to upozoreno.
(2) Prikupljanje obavještenja od strane policije od istog lica može trajati onoliko 
koliko je neophodno da se dobije potrebno obavještenje, a najduže šest sati.
(3) Obavještenja od građana ne smiju se prikupljati prinudno 
niti uz obmanu ili iscrpljivanje, a policija mora da poštuje ličnost i 
dostojanstvo građana. Ako građanin odbije da pruži obavještenja on se ne može 
dalje zadržavati i u tom slučaju se ne primijenjuje pravilo o roku iz stava 2 ovog 
člana.
(4) Ako pozvani građanin dođe u prostorije policije zajedno sa 
advokatom, policija će dopustiti da advokat prisustvuje prikupljanju obavještenja 
od građanina.
(5) Službena zabilješka ili zapisnik o datom obavještenju 
pročitaće se licu koje je obavještenje dalo. To lice može staviti primjedbe koje 
je policija dužna da unese u službenu zabilješku ili zapisnik. Kopija službene 
zabilješke ili zapisnika o datom obavještenju izdaće se građaninu, ako to 
zahtijeva.
(6) Građanin se može ponovo pozivati radi prikupljanja 
obavještenja o okolnostima drugog krivičnog djela ili učinioca, a radi prikupljanja 
obavještenja o istom krivičnom djelu može se ponovo pozvati uz 
saglasnost državnog tužioca.
(7) Prilikom postupanja u skladu sa st. 1 do 6 ovog člana 
policija ne može građane saslušavati u svojstvu okrivljenog, svjedoka ili 
vještaka.

Saslušanje svjedoka u izviđaju
Član 261
(1) Ako policija u toku prikupljanja obavještenja ocijeni da 
pozvani građanin može biti osumnjičeni, dužna je da o tome odmah obavijesti 
državnog tužioca koji će zatražiti od policije da mu dovede osumnjičenog ukoliko 
ocijeni da je njegovo saslušanje prije donošenja naredbe o sprovođenju istrage 
neophodno.
(2) Osumnjičeni se obavještava o djelu koje mu se stavlja na 
teret i o osnovama sumnje, da ne mora da daje nikakve izjave niti da odgovara na 
postavljena pitanja, kao i da se sve njegove izjave mogu upotrijebiti kao dokaz 
protiv njega u krivičnom postupku, kao i o pravu da uzme branioca koji će 
prisustvovati njegovom saslušanju.
(3) Osumnjičenom će se omogućiti da upotrebom telefona ili 
drugog sredstva elektronske komunikacije neposredno ili posredstvom članova 
porodice ili trećeg lica čiji identitet mora biti poznat uspostavi kontakt sa 
braniocem, a državni tužilac može osumnjičenom pomoći da nađe branioca.
(4) Ako u slučaju obavezne odbrane iz člana 69 stav 1 ovog 
zakonika osumnjičeni sam ne uzme branioca ili branilac ne dođe u roku od četiri 
časa nakon što je osumnjičeni u smislu stava 3 ovog člana sa njim uspostavio 
kontakt, državni tužilac će po službenoj dužnosti osumnjičenom postaviti branioca po redosljedu sa spiska Advokatske komore i bez odlaganja ga 
saslušati.
(5) Po odobrenju državnog tužioca, a uz prisustvo branioca, policija i službenici organa državne uprave nadležnog za poslove carina mogu da saslušaju osumnjičenog. Ako osumnjičeni sam ne uzme branioca, nadležni državni tužilac će mu po službenoj dužnosti postaviti branioca po redosljedu sa spiska Advokatske komore i bez odlaganja ga saslušati.
(6) Branilac postavljen po službenoj dužnosti u smislu st. 4 i 
5 ovog člana ostaje u postupku dok postoje uslovi za obaveznu odbranu, odnosno 
dok okrivljeni sam ne izabere branioca.
(7) Na saslušanje osumnjičenog od strane državnog tužioca, 
odnosno policije primjenjuju se odredbe ovog zakonika o saslušanju okrivljenog.
(8) O saslušanju osumnjičenog sastavlja se zapisnik koji se 
osumnjičenom čita i koji on potpisuje i u zapisnik se unose sve primjedbe koje je 
osumnjičeni dao. Tok saslušanja može se snimiti i uređajem za audio, odnosno 
audiovizuelno snimanje. Zapisnik o saslušanju osumnjičenog ne izdvaja se iz spisa i 
može se koristiti kao dokaz u krivičnom postupku.
(9) Ako nakon saslušanja osumnjičenog državni tužilac ocijeni da 
postoji osnovana sumnja da je osumnjičeni učinio krivično djelo koje mu se stavlja 
na teret, naredbom će odrediti sprovođenje istrage.
(10) Kad donese naredbu iz stava 9 ovog člana, državni tužilac 
može, ako ocijeni da su ispunjeni uslovi iz člana 267 stav 1 ovog zakonika, 
donijeti rješenje o zadržavanju osumnjičenog, a u tom slučaju državni tužilac će 
sudiji za istragu predložiti određivanje pritvora. Sudija za istragu postupa u 
skladu sa članom 268 ovog zakonika.

Privremeno oduzimanje predmeta, uviđaj i vještačenje
Član 262
(1) Ako u toku izviđaja državni tužilac ocijeni da je radi donošenja naredbe o sprovođenju istrage potrebno neko lice saslušati u svojstvu svjedoka, saslušanje će obaviti u skladu sa članom 113 ovog zakonika.
(2) Prilikom preduzimanja radnje iz stava 1 ovog člana, 
osumnjičenom ako je poznat i njegovom braniocu će se omogućiti da prisustvuju saslušanju, osim 
kad postoji opasnost od odlaganja ili to nije moguće iz drugih važnih razloga, 
pri čemu oni mogu postavljati pitanja svjedoku i iznositi svoje primjedbe.
(3) O saslušanju svjedoka sastavlja se zapisnik koji potpisuje 
svjedok. U zapisniku će se navesti razlog zbog kojeg je saslušanje svjedoka izvršeno bez prisustva osumnjičenog i njegovog branioca. Tok saslušanja može se snimiti uređajem za audio, odnosno audiovizuelno 
snimanje. Zapisnik o saslušanju svjedoka se ne izdvaja iz spisa i može se 
koristiti kao dokaz u krivičnom postupku.

Zadržavanje od strane državnog tužioca
Član 266
(1) Državni tužilac je dužan da licu lišenom slobode odmah 
saopšti da može uzeti branioca i omogući mu da u njegovom prisustvu, uz korišćenje 
telefona ili drugog sredstva elektronske komunikacije, obavijesti branioca 
neposredno ili posredstvom članova porodice ili trećeg lica, čiji identitet 
državnom tužiocu mora biti otkriven, a ako je potrebno i pomogne mu da nađe 
branioca.
(2) Ako lice iz stava 1 ovog člana ne obezbijedi prisustvo 
branioca u roku od 12 časova od kad mu je to, u smislu stava 1 ovog člana, 
omogućeno ili izjavi da ne želi da uzme branioca, državni tužilac je dužan da ga 
bez odlaganja sasluša, a najkasnije u roku od narednih 12 časova.
(3) Ako u slučaju obavezne odbrane iz člana 69 stav 1 ovog 
zakonika lice iz stava 1 ovog člana ne uzme branioca u roku od 12 časova od časa 
kad je poučeno o ovom pravu ili izjavi da neće uzeti branioca, postaviće mu se 
branilac po službenoj dužnosti po redosljedu sa spiska Advokatske komore i bez odlaganja će se saslušati.
(4) Odmah poslije saslušanja državni tužilac će lice iz stava 1 
ovog člana pustiti na slobodu, osim ako ocijeni da postoje razlozi za 
zadržavanje.

Određivanje pritvora u izviđaju
Član 267
(1) Osumnjičenog lišenog slobode državni tužilac može izuzetno, 
a najduže 72 časa od časa lišenja slobode, zadržati ako ocijeni da postoji neki 
od razloga iz člana 175 stav 1 ovog zakonika.
(2) Zadržanom licu i braniocu državni tužilac će odmah, a 
najkasnije u roku od dva časa donijeti i uručiti rješenje o zadržavanju. U rješenju 
mora biti navedeno djelo za koje se osumnjičeni tereti, osnovanost sumnje, razlog 
zadržavanja, dan i čas lišenja slobode, kao i vrijeme početka zadržavanja.
(3) Protiv rješenja o zadržavanju osumnjičeni i branilac mogu izjaviti žalbu, u roku od osam časova od časa prijema rješenja iz stava 2 ovog člana, koja se sa spisima predmeta odmah dostavlja sudiji za istragu. Sudija 
za istragu je dužan da o žalbi odluči u roku od četiri časa od kad je primio 
žalbu. Žalba ne zadržava izvršenje rješenja.
(4) (brisano)

Sudsko obezbjeđenje dokaza
Član 268
(1) Kad državni tužilac donese rješenje o zadržavanju, a ocijeni 
da i dalje postoje razlozi za određivanje pritvora, predložiće sudiji za istragu 
da osumnjičenom odredi pritvor.
(2) Predlog iz stava 1 ovog člana dostaviće se sudiji za 
istragu prije isteka roka zadržavanja. U ovom roku sudiji za istragu mora biti 
dovedeno zadržano lice.
(3) Sudija za istragu će, u prisustvu državnog tužioca, 
saslušati lice iz stava 1 ovog člana o svim okolnostima od značaja za donošenje 
odluke o određivanju pritvora i odmah poslije saslušanja, a najkasnije u roku od 
24 časa od kad mu je to lice dovedeno, odlučiti da li će odrediti pritvor ili 
odbiti predlog za određivanje pritvora.
(4) Lice iz stava 1 ovog člana ima pravo da njegovom saslušanju 
pred sudijom za istragu prisustvuje branilac. U pogledu ostvarivanja ovog prava 
primjenjivaće se odredbe člana 266 st. 2 i 3 ovog zakonika.
(5) Ako državni tužilac u toku zadržavanja nije donio i sudu 
predao naredbu o sprovođenju istrage, niti to učini u roku od 48 časova od časa 
određivanja pritvora, sudija za istragu će pritvoreno lice pustiti na slobodu.
(6) Kad je lice lišeno slobode dovedeno državnom tužiocu, to lice ima pravo na zdravstveni pregled od strane doktora medicine kad to zatraži ili kada to zatraže njegov branilac, član njegove porodice ili lice sa kojim živi u vanbračnoj zajednici. Izvještaj o obavljenom zdravstvenom pregledu prilaže se spisima predmeta.

Pritužba na rješenje o odbacivanju krivične prijave
Član 271
(1) Državni tužilac će obrazloženim rješenjem odbaciti prijavu 
ako iz same prijave proističe da prijavljeno djelo nije krivično djelo, ili nije 
krivično djelo za koje se goni po službenoj dužnosti, ako je nastupila 
zastarjelost ili je djelo obuhvaćeno amnestijom ili pomilovanjem ili ako postoje 
druge okolnosti koje isključuju gonjenje.
(2) O odbacivanju krivične prijave obavijestiće se podnosilac krivične prijave, oštećeni u skladu sa članom 59 ovog zakonika, kao i lice protiv koga je podnijeta krivična prijava, ako ono to zahtijeva. Oštećeni i podnosilac krivične prijave u obavještenju će se poučiti o pravu na podnošenje pritužbe na rješenje o odbacivanju krivične prijave.
(3) Ako državni tužilac iz same prijave ne može ocijeniti da 
li su vjerovatni navodi prijave ili ako podaci u prijavi ne pružaju dovoljno 
osnova ni za donošenje naredbe o sprovođenju istrage niti rješenja o odbacivanju 
prijave, a naročito ako je izvršilac nepoznat, državni tužilac će, sam ili 
posredstvom drugih organa, prikupiti potrebna obavještenja. U tu svrhu državni 
tužilac može pozvati podnosioca prijave, prijavljeno lice i druga lica za koja 
ocijeni da mogu pružiti relevantne podatke od značaja za donošenje odluke po 
prijavi. Ako nije u mogućnosti da to preduzme sam, državni tužilac će 
zahtijevati od policije da prikupi potrebna obavještenja i preduzme druge mjere 
radi otkrivanja krivičnog djela i učinioca u skladu sa čl. 257, 258 i 259 ovog 
zakonika.
(4) Radi razjašnjenja određenih stručnih pitanja koja se 
postavljaju kod odlučivanja o krivičnoj prijavi, državni tužilac može zatražiti od 
lica odgovarajuće struke da mu o tim pitanjima da potrebna objašnjenja.
(5) Državni tužilac može uvijek tražiti da ga policija 
obavijesti o mjerama koje su preduzete. Policija je dužna da mu bez odlaganja 
odgovori.
(6) Ako i poslije preduzetih radnji iz st. 3, 4 i 5 ovog člana 
postoje neke od okolnosti iz stava 1 ovog člana ili ako ne postoji osnovana 
sumnja da je osumnjičeni izvršio krivično djelo za koje se goni po službenoj 
dužnosti, državni tužilac će odbaciti prijavu.
(7) Državni tužilac i drugi državni organ, privredna društva i 
druga pravna lica dužni su da prilikom prikupljanja obavještenja, odnosno davanja 
podataka, postupaju obazrivo, vodeći računa da se ne naškodi časti i ugledu lica 
na koje se ovi podaci odnose.

Odlaganje krivičnog gonjenja
Član 271a
(1) Oštećeni ili podnosilac krivične prijave kad nema oštećenog ili je oštećeni nepoznat imaju pravo da, u roku od osam dana od dana prijema obavještenja iz člana 271 stav 2 ovog zakonika, neposredno višem državnom tužilaštvu podnesu pritužbu kojom zahtijevaju preispitivanje rješenja o odbacivanju krivične prijave.
(2) Neposredno više državno tužilaštvo će o svom postupanju po pritužbi iz stava 1 ovog člana obavijestiti oštećenog, odnosno podnosioca krivične prijave u roku od 30 dana od dana podnošenja pritužbe.

Odbacivanje krivične prijave iz razloga pravičnosti
Član 272
(1) Državni tužilac može odložiti krivično gonjenje za krivična 
djela za koja je propisana novčana kazna ili kazna zatvora do pet godina kad 
nađe da ne bi bilo cjelishodno da se vodi krivični postupak, s obzirom na 
prirodu krivičnog djela i okolnosti pod kojima je učinjeno, raniji život učinioca 
i njegova lična svojstva, ako osumnjičeni prihvati ispunjenje jedne ili više od 
sljedećih obaveza: 1) da otkloni štetnu posljedicu nastalu izvršenjem krivičnog 
djela ili da naknadi pričinjenu štetu; 2) da ispuni dospjele obaveze izdržavanja, odnosno druge 
obaveze utvrđene pravosnažnom sudskom odlukom; 3) da plati određeni novčani iznos u korist humanitarne 
organizacije, fonda ili javne ustanove; 4) da obavi određeni društveno korisni ili humanitarni rad.
(2) Osumnjičeni je dužan da prihvaćenu obavezu izvrši u roku 
koji ne može biti duži od šest mjeseci.
(3) Obaveze iz stava 1 ovog člana državni tužilac utvrđuje 
rješenjem. Rješenje se dostavlja osumnjičenom, oštećenom ako ga ima, odnosno 
humanitarnoj organizaciji ili javnoj ustanovi u čiju se korist nalaže izvršenje.
(4) Prije donošenja rješenja iz stava 3 ovog člana, državni 
tužilac može, uz pomoć posebno obučenih lica - posrednika, sprovesti postupak 
posredovanja između oštećenog i osumnjičenog na koji se shodno primjenjuju odredbe 
zakona kojim se uređuju pravila postupka posredovanja za obaveze iz stava 1 tač. 
1 i 2 ovog člana, odnosno pribaviće saglasnost oštećenog za mjere iz stava 1 
tač. 3 i 4 ovog člana.
(5) Bliži način ispunjenja obaveza iz stava 1 tač. 1 do 4 ovog 
člana, sadržaj rješenja iz stava 3 ovog člana, kao i bliži način sprovođenja radnji 
u primjeni odredaba ovog člana propisuje ministarstvo nadležno za poslove 
pravosuđa.
(6) Ako osumnjičeni izvrši obavezu iz stava 1 ovog člana, u 
roku iz stava 2 ovog člana državni tužilac će odbaciti krivičnu prijavu. U ovom 
slučaju odredbe člana 59 ovog zakonika neće se primjenjivati, sa čime će državni 
tužilac upoznati oštećenog prije pribavljanja saglasnosti iz stava 4 ovog člana.
(7) Troškovi krivičnog postupka iz člana 226 stav 1 ovog zakonika padaju na teret državnog tužilaštva.

B. PRETHODNI POSTUPAK
Svrha istrage
Član 273
Za krivična djela za koja je propisana novčana kazna ili kazna 
zatvora do tri godine državni tužilac može odbaciti krivičnu prijavu, ako je 
osumnjičeni usljed stvarnog kajanja spriječio nastupanje štete ili je štetu u 
potpunosti već naknadio, a državni tužilac, prema okolnostima slučaja, ocijeni 
da izricanje krivične sankcije ne bi bilo pravično. U ovom slučaju odredbe člana 
59 ovog zakonika neće se primjenjivati. Glava XVIII ISTRAGA

Obaveza pružanja pomoći u istrazi
Član 282
(1) Oštećeni, punomoćnik oštećenog i branilac mogu 
prisustvovati saslušanju okrivljenog.
(2) Oštećeni, punomoćnik oštećenog, okrivljeni i branilac mogu 
prisustvovati uviđaju, rekonstrukciji i saslušanju vještaka.
(3) Oštećeni i punomoćnik oštećenog i branilac mogu 
prisustvovati pretresanju stana.
(4) Saslušanju svjedoka mogu da prisustvuju okrivljeni, 
branilac, oštećeni i punomoćnik oštećenog.
(5) Državni tužilac je dužan da na pogodan način obavijesti 
branioca, oštećenog, punomoćnika oštećenog i okrivljenog o vremenu i mjestu 
sprovođenja dokaznih radnji kojima oni mogu prisustvovati, osim kad postoji 
opasnost od odlaganja. Ako okrivljeni ima branioca, državni tužilac će, po 
pravilu, obavještavati samo branioca. Ako je okrivljeni u pritvoru, a dokazna 
radnja se preduzima van sjedišta suda, državni tužilac će odlučiti da li je 
potrebno prisustvo okrivljenog.
(6) Ako lice kome je upućeno obavještenje o dokaznoj radnji nije 
prisutno, radnja se može preduzeti i u njegovom odsustvu.
(7) Lica koja prisustvuju dokaznim radnjama mogu predložiti 
državnom tužiocu da, radi razjašnjenja stvari, postavi određena pitanja okrivljenom, 
svjedoku ili vještaku, a po dozvoli državnog tužioca mogu postavljati pitanja i 
neposredno. Ova lica imaju pravo da zahtijevaju da se u zapisnik unesu i njihove 
primjedbe u pogledu preduzimanja pojedinih radnji, a mogu i predlagati izvođenje 
pojedinih dokaza.
(8) Radi razjašnjenja pojedinih tehničkih ili drugih stručnih 
pitanja koja se postavljaju u vezi s pribavljenim dokazima ili prilikom saslušanja 
okrivljenog ili preduzimanja drugih dokaznih radnji, državni tužilac može zatražiti 
od lica odgovarajuće struke da mu o tim pitanjima da potrebna objašnjenja. Ako su 
prilikom davanja objašnjenja prisutne stranke, one mogu tražiti da to lice pruži 
bliža objašnjenja. U slučaju potrebe, državni tužilac može tražiti objašnjenje i od 
odgovarajuće stručne ustanove.
(9) Odredbe st. 1 do 8 ovog člana primjenjuju se i ako se 
dokazna radnja preduzima prije donošenja naredbe o sprovođenju istrage.

Pribavljanje podataka o okrivljenom
Član 288
Državni tužilac neće sprovoditi istragu ako prikupljeni podaci 
koji se odnose na krivično djelo i okrivljenog, koji je prethodno saslušan, 
pružaju dovoljno osnova za podizanje neposredne optužnice.

Kontrola optužnice
Član 292
(1) Optužnica sadrži: 1) ime i prezime okrivljenog sa ličnim podacima iz člana 100 
stav 1 ovog zakonika i podacima o tome da li se i od kad nalazi u pritvoru ili 
se nalazi na slobodi, a ako je prije podizanja optužnice pušten iz pritvora, 
koliko je vremena proveo u pritvoru; 2) opis djela iz kojeg proizilaze zakonska obilježja krivičnog 
djela, vrijeme i mjesto izvršenja krivičnog djela, predmet na kojem je i sredstvo 
kojim je izvršeno krivično djelo, kao i druge okolnosti potrebne da se krivično 
djelo što tačnije odredi; 3) zakonski naziv krivičnog djela, sa navođenjem odredaba 
zakona koje se po predlogu tužioca imaju primijeniti; 4) označenje suda pred kojim će se održati glavni pretres; 5) predlog o dokazima koje treba izvesti na glavnom pretresu, 
uz naznačenje imena i adrese svjedoka i vještaka, spisa koje treba pročitati i 
predmeta koji služe kao dokaz; 6) obrazloženje u kojem će se prema rezultatu istrage opisati 
stanje stvari, navesti dokazi kojima se odlučne činjenice utvrđuju, iznijeti 
odbrana okrivljenog i stanovište tužioca o navodima odbrane.
(2) Ako se okrivljeni nalazi na slobodi, u optužnici se može 
predložiti da se odredi pritvor ili mjere iz člana 166 stav 2 ovog zakonika, a 
ako se nalazi u pritvoru može se predložiti da se pusti iz pritvora, a može se 
predložiti određivanje drugih mjera iz člana 166 stav 2 ovog zakonika. U 
optužnici se može predložiti produženje pritvora okrivljenom pri čemu tužilac mora 
učiniti izvjesnim da se drugim mjerama ne mogu postići ciljevi zbog kojih se 
predlaže produženje pritvora.
(3) Jednom optužnicom može se obuhvatiti više krivičnih djela 
ili više okrivljenih samo ako se po odredbama člana 31 ovog zakonika može 
sprovesti jedinstveni postupak i donijeti jedna presuda.

Obustava postupka po osnovu kontrole optužnice
Član 293
(1) Optužnica se dostavlja sudu radi kontrole i potvrđivanja.
(2) Kontrolu i potvrđivanje optužnice za krivična djela za koja u prvom stepenu sudi sudija pojedinac vrši predsjednik vijeća iz člana 24 stav 7 ovog zakonika, a za krivična djela za koja sudi vijeće kontrolu i potvrđivanje optužnice vrši vijeće iz člana 24 stav 7 ovog zakonika.
(3) Po prijemu optužnice predsjednik vijeća iz člana 24 stav 7 ovog zakonika, u roku od 15 dana, zakazuje ročište radi ispitivanja i ocjene zakonitosti i opravdanosti optužnice. Na ročište se poziva tužilac, okrivljeni i branilac i u pozivu se upozoravaju da će se ročište održati i u njihovom odsustvu ukoliko se na uredan poziv ne odazovu.
(4) Predsjednik vijeća, nakon što provjeri da li su se svi pozvani odazvali na poziv i da li su im pozivi uredno uručeni, otvara ročište i upoznaje prisutne sa optužnicom koja je sudu dostavljena radi kontrole i potvrđivanja. Tužilac iznosi dokaze na kojima se optužnica zasniva, a okrivljeni i branilac mogu da ukazu na propuste u istrazi ili na nezakonite dokaze ili da nema dovoljno dokaza za osnovanu sumnju da je okrivljeni izvršio krivično djelo koje je predmet optužbe, kao i da ukažu na dokaze koji idu u korist okrivljenom.
(5) Ročište će se održati i kad se poziv okrivljenom nije mogao uručiti na njegovu do tada poznatu adresu.
(6) Kad sud utvrdi da postoje greške ili nedostaci u optužnici iz člana 292 ovog zakonika ili u samom postupku ili je potrebno bolje razjašnjenje stanja stvari da bi se ispitala opravdanost optužnice vratiće optužnicu da se zapaženi nedostaci otklone ili da se istraga dopuni, odnosno sprovede. Tužilac je dužan da, u roku od tri dana od dana kad mu je saopštena odluka suda, podnese ispravljenu optužnicu ili da u roku od dva mjeseca dopuni istragu ili je sprovede. Iz opravdanih razloga, na zahtjev tužioca, ovaj rok se može produžiti. Ako državni tužilac propusti rok, dužan je da o razlozima propuštanja obavijesti neposredno više državno tužilaštvo. Ako oštećeni kao tužilac propusti pomenuti rok, smatraće se da je odustao od gonjenja i postupak će se obustaviti.
(7) Ako je potrebno bolje razjašnjenje stvari da bi se ispitala opravdanost optužnice oštećenog kao tužioca, sud će optužnicu dostaviti sudiji za istragu da u roku od dva mjeseca preduzme određene dokazne radnje.
(8) Ako sud utvrdi da je za krivično djelo koje je predmet optužbe nadležan drugi sud, oglasiće nenadležnim sud kojem je podnesena optužnica i po pravosnažnosti rješenja uputiće predmet nadležnom sudu.
(9) Ako sud utvrdi da se u spisima nalaze zapisnici ili obavještenja iz člana 211 ovog zakonika, donijeće rješenje o njihovom izdvajanju iz spisa. Protiv ovog rješenja dozvoljena je posebna žalba o kojoj odlučuje vijeće neposredno višeg suda. Po pravosnažnosti rješenja, predsjednik vijeća iz člana 24 stav 7 ovog zakonika obezbijediće da se izdvojeni zapisnici i obavještenja zatvore u poseban omot i predaju sudiji za istragu radi čuvanja odvojeno od ostalih spisa. Izdvojeni zapisnici i obavještenja se ne mogu razgledati niti se mogu koristiti u krivičnom postupku.

Predmet sporazuma o priznanju krivice
Član 300
(1) Za krivična djela za koja se goni po službenoj dužnosti, osim krivičnih djela terorizma i ratnih zločina, osumnjičenom, okrivljenom i braniocu može se dati predlog za zaključenje sporazuma o priznanju krivice, odnosno osumnjičeni, okrivljeni i branilac mogu državnom tužiocu predložiti zaključenje takvog sporazuma.
(2) Kad se uputi predlog iz stava 1 ovog člana, stranke i branilac mogu pregovarati o uslovima priznanja krivice za krivično djelo, odnosno krivična djela koja se osumnjičenom, odnosno okrivljenom stavljaju na teret.
(3) Sporazum o priznanju krivice mora biti zaključen u pisanom obliku i potpisan od stranaka i branioca, a može se podnijeti najkasnije na prvom ročištu za održavanje glavnog pretresa pred prvostepenim sudom.
(4) Sporazum o priznanju krivice podnosi se, ako optužnica još nije podignuta, odnosno nije podnijet optužni predlog ili privatna tužba predsjedniku vijeća iz člana 24 stav 7 ovog zakonika, a nakon podizanja optužnice, odnosno podnošenja optužnog predloga ili privatne tužbe predsjedniku vijeća.
(5) Ako je sporazum o priznanju krivice zaključen prije podizanja optužnice, odnosno podnošenja optužnog predloga ili privatne tužbe, državni tužilac će zajedno sa sporazumom dostaviti sudu i optužnicu, odnosno optužni predlog koji čini sastavni dio ovog sporazuma.
(6) Na optužnicu, odnosno optužni predlog iz stava 5 ovog člana, ne primjenjuju se odredbe o kontroli optužnice, odnosno odredbe o prethodnom ispitivanju optužnog predloga.

V. GLAVNI PRETRES I PRESUDA
Određivanje vremena glavnog pretresa
Član 303
(1) Kad rješenje o usvajanju sporazuma o priznanju krivice 
postane pravosnažno sud, bez odlaganja, a najkasnije u roku od tri 
dana, donosi presudu kojom se optuženi oglašava krivim u skladu sa usvojenim 
sporazumom.
(2) Protiv presude iz stava 1 ovog člana dozvoljena je žalba 
samo u slučaju kad presuda nije u skladu sa zaključenim sporazumom. Glava XXI PRIPREME ZA GLAVNI PRETRES

Nedolazak branioca
Član 324
(1) Ako je optuženi uredno pozvan, a ne dođe na glavni pretres 
niti svoj izostanak opravda, vijeće će narediti da se prinudno dovede. Ako se 
dovođenje ne bi moglo odmah izvršiti, sud će odlučiti da se održavanje glavnog 
pretresa odloži i narediti da se optuženi na naredni pretres prinudno dovede. 
Ako do privođenja optuženi opravda izostanak, predsjednik vijeća će opozvati 
naredbu o prinudnom dovođenju.
(2) Optuženom se može suditi u odsustvu samo ako je u bjekstvu 
ili na drugi način nije dostižan državnim organima, a postoje naročito važni 
razlozi da mu se sudi iako je odsutan.
(3) Rješenje o suđenju u odsustvu optuženog donosi vijeće na 
predlog državnog tužioca. Žalba ne zadržava izvršenje rješenja.

Čitanje zapisnika i reprodukovanje snimka saslušanja
Član 356
(1) Osim u slučajevima koji su posebno propisani ovim 
zakonikom, zapisnici o iskazima svjedoka, saoptuženih ili već osuđenih učesnika 
u krivičnom djelu, kao i zapisnici ili druga pismena o nalazu i mišljenju vještaka 
mogu se, po odluci vijeća, pročitati ako: 1) je saslušano lice umrlo, duševno oboljelo ili se ne može 
pronaći ili je njegov dolazak pred sud nemoguć ili znatno otežan zbog starosti, 
bolesti i drugih važnih razloga; 2) svjedoci ili vještaci, bez zakonskih razloga, odbiju da 
daju iskaz na glavnom pretresu; 3) se stranke saglase da se pročita zapisnik o iskazima već 
saslušanih svjedoka, odnosno zapisnik o nalazu i mišljenju vještaka; 4) se u toku glavnog pretresa okrivljeni koristi pravom da ne 
iznosi svoju odbranu ili da odgovara na postavljena pitanja, zapisnik o iskazu 
okrivljenog koji je dat u istrazi može se po odluci vijeća pročitati i koristiti 
kao dokaz na glavnom pretresu samo ako je okrivljeni prilikom saslušanja u istrazi 
bio upozoren u skladu sa članom 100 stav 2 ovog zakonika, ali se presuda ne može 
zasnivati samo na ovom dokazu.
(2) Izuzetno, bez saglasnosti stranaka, ali po njihovom saslušanju, vijeće može odlučiti da se pročita zapisnik o saslušanju svjedoka ili vještaka na ranijem glavnom pretresu, koji je održan pred istim predsjednikom vijeća, ako je svjedok ili vještak na ranijem glavnom pretresu saslušan na sve okolnosti i ako bi njihovo ponovno pozivanje vodilo samo odugovlačenju krivičnog postupka.
(3) U slučajevima iz stava 1 ovog člana biće reprodukovan i 
audio, odnosno audiovizuelni snimak saslušanja ako je saslušanje zabilježeno u 
skladu sa članom 212 ovog zakonika.
(4) Zapisnici o ranijem saslušanju lica koja su oslobođena od 
dužnosti svjedočenja iz člana 109 stav 1 ovog zakonika ne smiju se pročitati, ako 
ta lica nijesu uopšte pozvana na glavni pretres ili su na glavnom pretresu, 
prije prvog saslušanja, izjavila da neće da svjedoče. Po završenom dokaznom 
postupku vijeće će odlučiti da se ovi zapisnici izdvoje iz spisa i odvojeno 
čuvaju u skladu sa članom 211 ovog zakonika. Ovako će vijeće postupati i u 
pogledu drugih zapisnika i obavještenja navedenih iz člana 211 ovog zakonika, ako 
nije ranije donesena odluka o njihovom izdvajanju. Protiv rješenja o izdvajanju 
zapisnika i obavještenja dozvoljena je posebna žalba. Po pravosnažnosti rješenja, 
izdvojeni zapisnici i obavještenja zatvaraju se u poseban omot i predaju sudiji 
za istragu radi čuvanja odvojeno od ostalih spisa i ne mogu se razgledati ni 
koristiti u postupku. Zapisnici i obavještenja moraju biti izdvojeni prije nego 
što se spisi, povodom žalbe protiv presude, dostave višem sudu.
(5) Razlozi zbog kojih se čitaju zapisnik i druga pismena 
navešće se u zapisnik o glavnom pretresu, a prilikom čitanja će se saopštiti da 
li je svjedok ili vještak zaklet.

Član 367
U toku ili po završetku glavnog pretresa vijeće će rješenjem 
odbaciti optužnicu, ako utvrdi da: 1) sud nije stvarno nadležan; 2) je postupak vođen bez optužbe ovlašćenog tužioca, bez 
odobrenja nadležnog državnog organa ili je nadležni državni organ odustao od 
datog odobrenja; 3) postoje druge okolnosti koje privremeno sprječavaju gonjenje. Glava XXIII PRESUDA

Identitet presude i optužbe
Član 368
(1) Ako sud u toku vijećanja ne ocijeni da treba ponovo 
otvoriti glavni pretres radi dopune postupka ili razjašnjenja pojedinih pitanja, 
izreći će presudu.
(2) Presuda se izriče i objavljuje u ime Crne Gore.

Dokazi na kojima se presuda zasniva
Član 369
(1) Presuda se može odnositi samo na lice koje je optuženo i 
samo na djelo koje je predmet optužbe sadržane u podignutoj, odnosno na glavnom 
pretresu izmijenjenoj optužnici.
(2) Sud nije vezan za predloge tužioca u pogledu pravne ocjene 
djela.

Član 370
(1) Sud zasniva presudu samo na činjenicama i dokazima koji su 
neposredno izvedeni na glavnom pretresu ili su sadržani u zapisnicima, odnosno 
drugim materijalima koji su u skladu sa ovim zakonikom na glavnom pretresu 
pročitani i na odgovarajući način izneseni.
(2) Presuda se ne može zasnivati isključivo na iskazu svjedoka 
koji je pribavljen na način propisan u članu 262 ovog zakonika i pročitan u 
skladu sa članom 356 stav 1 tačka 1 ovog zakonika.
(3) Sud je dužan da savjesno ocijeni svaki dokaz pojedinačno i 
u vezi sa ostalim dokazima i da na osnovu takve ocjene izvede zaključak da li je 
neka činjenica utvrđena.

Presuda kojom se optuženi oslobađa od optužbe
Član 372
Presudu kojom se optužba odbija sud će izreći, ako je: 1) tužilac od započinjanja do završetka glavnog pretresa odustao 
od optužbe; 2) optuženi za isto djelo već pravosnažno osuđen, oslobođen 
optužbe ili je optužba protiv njega pravosnažno odbijena ili je postupak protiv 
njega rješenjem pravosnažno obustavljen; 3) optuženi aktom amnestije ili pomilovanja oslobođen od gonjenja 
ili se krivično gonjenje ne može preduzeti zbog zastarjelosti ili neke druge 
okolnosti koja trajno isključuje krivično gonjenje.

Član 374
(1) U presudi u kojoj se optuženi oglašava krivim sud će 
izreći: 1) za koje se djelo oglašava krivim, uz naznačenje činjenica i 
okolnosti koje čine obilježja krivičnog djela, kao i onih od kojih zavisi 
primjena određene odredbe Krivičnog zakonika; 2) zakonski naziv krivičnog djela i koje su odredbe Krivičnog 
zakonika primijenjene; 3) na koju se kaznu osuđuje optuženi ili se po odredbama 
Krivičnog zakonika oslobađa od kazne; 4) odluku o uslovnoj osudi; 5) odluku o mjerama bezbjednosti i oduzimanju imovinske 
koristi; 6) odluku o uračunavanju pritvora ili već izdržane kazne, kao i 
svakog drugog lišenja slobode u vezi sa krivičnim djelom; 7) odluku o troškovima krivičnog postupka i imovinskopravnom 
zahtjevu.
(2) Ako je optuženi osuđen na novčanu kaznu, u presudi će se 
naznačiti rok u kojem će se novčana kazna platiti i način zamjene novčane kazne.

Pouka o pravu na žalbu i druga upozorenja
Član 376
(1) Kad izrekne presudu na kaznu zatvora ispod pet godina, 
vijeće će optuženom koji se brani sa slobode odrediti pritvor ako postoje 
razlozi iz člana 175 stav 1 tač. 1 i 3 ovog zakonika, a optuženom kome je 
presudom prvostepenog suda izrečena kazna zatvora od pet godina ili teža kazna i 
ako postoje razlozi iz člana 175 stav 1 tačka 4. Optuženom koji se nalazi u 
pritvoru vijeće će ukinuti pritvor, ako za pritvor više ne postoje razlozi zbog 
kojih je bio određen.
(2) Vijeće će ukinuti pritvor i narediti da se optuženi pusti 
na slobodu, ako je oslobođen od optužbe ili je optužba odbijena ili ako je 
oglašen krivim, a oslobođen od kazne ili je osuđen samo na novčanu kaznu, 
odnosno na kaznu rada u javnom interesu ili mu je izrečena uslovna osuda ili 
sudska opomena ili je zbog uračunavanja pritvora ili drugog oblika lišenja slobode 
kaznu već izdržao ili je optužba odbačena u skladu sa članom 367 ovog zakonika, 
osim zbog stvarne nenadležnosti.
(3) Za određivanje ili ukidanje pritvora poslije objavljivanja 
presude, do njene pravosnažnosti, primjenjivaće se odredba stava 1 ovog člana. 
Odluku donosi vijeće prvostepenog suda iz člana 24 stav 7 ovog zakonika.
(4) Prije donošenja rješenja kojim se određuje ili ukida pritvor 
u slučajevima iz st. 1 i 3 ovog člana, pribaviće se mišljenje državnog tužioca kad 
se postupak vodi po njegovoj optužbi.
(5) Ako se optuženi već nalazi u pritvoru, a vijeće nađe da 
još postoje razlozi zbog kojih je pritvor bio određen ili da postoje razlozi iz 
stava 1 ovog člana, donijeće posebno rješenje o produženju pritvora. Posebno 
rješenje vijeće donosi i kad treba odrediti ili ukinuti pritvor. Žalba protiv 
rješenja ne zadržava izvršenje rješenja, a o žalbi sud odlučuje u roku od tri dana.
(6) Pritvor koji je određen ili produžen u skladu sa st. 1 do 
5 ovog člana može trajati do pravosnažnosti presude, a najduže dok ne istekne 
vrijeme trajanja kazne izrečene u prvostepenoj presudi.
(7) Na zahtjev optuženog koji se poslije izricanja kazne 
zatvora nalazi u pritvoru, predsjednik vijeća može optuženog uputiti na 
izdržavanje kazne i prije pravosnažnosti presude.
(8) Ako je presuda donesena na osnovu sporazuma o priznanju krivice, optuženi koji se nalazi u pritvoru upućuje se na izdržavanje kazne zatvora, ako je vrijeme provedeno u pritvoru kraće od dužine izrečene kazne zatvora.

Sadržaj presude
Član 378
(1) Presuda koja je objavljena mora se pisano izraditi i 
otpremiti u roku od mjesec dana po objavljivanju, a u složenim stvarima, izuzetno 
u roku od dva mjeseca. Ako presuda nije izrađena u tim rokovima, predsjednik 
vijeća je dužan da pisano obavijesti predsjednika suda zbog čega to nije 
učinjeno. Predsjednik suda će preduzeti mjere da se presuda što prije izradi.
(2) Presudu potpisuju predsjednik vijeća i zapisničar.
(3) Ovjereni prepis presude dostaviće se tužiocu, kao i 
optuženom i braniocu saglasno članu 195 ovog zakonika. Ako se optuženi nalazi u 
pritvoru, ovjereni prepisi presude moraju biti poslati u rokovima predviđenim u 
stavu 1 ovog člana.
(4) Optuženom, privatnom tužiocu i oštećenom kao tužiocu daje 
se pouka o pravu na žalbu.
(5) Ovjereni prepis presude sa poukom o pravu na žalbu sud će 
dostaviti oštećenom, ako ima pravo na žalbu, licu kome je tom presudom izrečena 
mjera bezbjednosti oduzimanje predmeta, kao i pravnom licu prema kojem je 
izrečeno oduzimanje imovinske koristi. Oštećenom koji nema pravo na žalbu prepis 
presude će se dostaviti u slučaju iz člana 60 stav 2 ovog zakonika, sa poukom o 
pravu na traženje povraćaja u pređašnje stanje. Pravosnažna presuda će se dostaviti 
oštećenom, ako on to zahtijeva.
(6) Ako je sud, primjenom odredaba o odmjeravanju jedinstvene 
kazne za krivična djela u sticaju, izrekao kaznu, uzimajući u obzir i presude 
koje su donijeli i drugi sudovi, dostaviće ovjereni prepis pravosnažne presude 
tim sudovima.

G. POSTUPAK PO PRAVNIM LIJEKOVIMA
Član 380
(1) Greške u imenima i brojevima, kao i druge očigledne greške 
u pisanju i računanju, nedostatke u obliku i nesaglasnosti pisano izrađene presude 
sa izvornikom, predsjednik vijeća će ispraviti posebnim rješenjem, na zahtjev 
stranaka ili po službenoj dužnosti.
(2) Ako postoji nesaglasnost između pisano izrađene presude i 
njenog izvornika u pogledu podataka iz člana 374 stav 1 tač. 1 do 5 i tačka 7 
ovog zakonika, rješenje o ispravci dostaviće se licima iz člana 378 ovog 
zakonika. U tom slučaju rok za žalbu protiv presude teče od dana dostavljanja tog 
rješenja, protiv kojeg posebna žalba nije dozvoljena. Glava XXIV REDOVNI PRAVNI LIJEKOVI 1. ŽALBA NA PRESUDU PRVOSTEPENOG SUDA

Sjednica vijeća
Član 392
(1) Kad spisi sa žalbom stignu drugostepenom sudu odmah se, na propisan način, određuje sudija izvjestilac.
(2) Ako sudija izvjestilac utvrdi da postoje greške u imenima i brojevima, kao i druge očigledne greške u pisanju i računanju, nedostaci u obliku i nesaglasnosti pisano izrađene presude sa izvornikom u pogledu podataka iz člana 374 stav 1 tač. 1 do 5 i tačka 7 ovog zakonika, dostaviće spise prvostepenom sudu prije održavanja sjednice drugostepenog vijeća, da predsjednik prvostepenog vijeća donese posebno rješenje o ispravci prvostepene presude, u skladu sa članom 380 ovog zakonika.
(3) Sudija izvjestilac može, po potrebi, od prvostepenog suda pribaviti izvještaj o povredama odredaba krivičnog postupka, a može preko tog suda ili sudije za istragu suda na čijem se području radnja ima izvršiti ili na drugi način provjeriti navode žalbe u pogledu novih dokaza i novih činjenica ili od drugih organa ili organizacija pribaviti potrebne izvještaje ili spise.
(4) Ako sudija izvjestilac utvrdi da se u spisima nalaze zapisnici i obavještenja iz člana 211 ovog zakonika, dostaviće spise prvostepenom sudu, prije održavanja sjednice drugostepenog vijeća, da predsjednik prvostepenog vijeća donese rješenje o njihovom izdvajanju iz spisa i da ih, po pravosnažnosti rješenja, u zatvorenom omotu preda sudiji za istragu radi čuvanja odvojeno od ostalih spisa.
(5) Ako se radi o krivičnom djelu za koje se goni po optužbi državnog tužioca, sudija izvjestilac će spise dostaviti državnom tužiocu, koji je dužan da ih razmotri i podnese svoj predlog ili izjavi da će predlog podnijeti na sjednici vijeća i da ih bez odlaganja vrati sudu.

Preuzimanje gonjenja
Član 448
(1) Pritvor se može odrediti, u cilju nesmetanog vođenja 
krivičnog postupka, protiv lica za koje postoji osnovana sumnja da je učinilo 
krivično djelo, ako: 1) se krije ili se ne može utvrditi njegov identitet ili 
postoje druge okolnosti koje očigledno ukazuju na opasnost od bjekstva; 2) posebne okolnosti ukazuju da će okrivljeni dovršiti pokušano 
krivično djelo ili izvršiti krivično djelo kojim prijeti ili ponoviti krivično djelo; 3) postoje okolnosti koje ukazuju da će okrivljeni uništiti, sakriti, izmijeniti ili falsifikovati dokaze ili tragove krivičnog djela ili da će ometati postupak uticanjem na svjedoke, saučesnike ili prikrivače; 4) uredno pozvani okrivljeni izbjegava da dođe na glavni pretres.
(2) Prije podnošenja optužnog predloga pritvor može trajati 
 samo onoliko koliko je potrebno da se sprovedu dokazne radnje, ali ne duže od 
 30 dana. O žalbi protiv rješenja o pritvoru rješava vijeće iz člana 24 stav 7 
ovog zakonika.
(3) Na određivanje, produženje i ukidanje pritvora od predaje 
optužnog predloga do izricanja prvostepene presude primjenjuju se shodno odredbe 
člana 179 ovog zakonika, pri čemu je vijeće dužno da svakih mjesec dana ispita 
da li postoje razlozi za pritvor.
(4) Kad se okrivljeni nalazi u pritvoru sud je dužan da postupa 
sa naročitom hitnošću.

Tok pretresa
Član 457
Ako okrivljeni ne dođe na glavni pretres, iako je uredno pozvan 
ili mu se poziv nije mogao uručiti zbog neprijavljivanja sudu promjene adrese ili 
boravišta, sud može odlučiti da se glavni pretres održi i u njegovom odsustvu pod 
uslovom da njegovo prisustvo nije nužno i da je prije toga bio saslušan.

==================================================
